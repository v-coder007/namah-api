[
  {
    "id": 1,
    "title": "गणपति अथर्वशीर्ष",
    "content": "ॐ नमस्ते गणपतये। त्वमेव प्रत्यक्षम तत्त्वमसि ।\r\nत्वमेव केवलङ् कर्ताऽसि। त्वमेव केवलम धर्ताऽसि ।\r\nत्वमेव केवलम् हर्ताऽसि। त्वमेव सर्वङ् खल्विदम् ब्रह्मासि ।\r\nत्वं साक्षादात्माऽसि नित्यम् ।। १.\r\n\r\nऋतं वच्मि । सत्यं वच्मि ।। २.\r\n\r\nअव त्वम् माम् । अव वक्तारम् ।\r\nअव श्रोतारम् । अव दातारम् ।\r\nअव धातारम् । अवानूचानमव शिष्यम् ।\r\nअव पश्चात्तात् । अव पुरस्तात् ।\r\nअवोत्तरात्तात् । अव दक्षिणात्तात् ।\r\nअव चोध्र्वात्तात् । अवाधरात्तात् ।\r\nसर्वतो माम् पाहि पाहि समन्तात् ।। ३.\r\n\r\nत्वं वाङ्मयस्त्वञ् चिन्मयः ।\r\nत्वम् आनन्दमयस्त्वम् ब्रह्ममयः ।\r\nत्वं सच्चिदानन्दाद्वितीयोऽसि ।\r\nत्वम् प्रत्यक्षम् ब्रह्मासि ।\r\nत्वम् ज्ञानमयो विज्ञानमयोऽसि ।। ४.\r\n\r\nसर्वञ् जगदिदन् त्वत्तो जायते ।\r\nसर्वञ् जगदिदन् त्वत्तस्तिष्ठति ।\r\nसर्वञ् जगदिदन् त्वयि लयमेष्यति ।\r\nसर्वञ् जगदिदन् त्वयि प्रत्येति ।\r\nत्वम् भूमिरापोऽनलोऽनिलो नभः ।\r\nत्वञ् चत्वारि वाव्पदानि || ५.\r\n\r\nत्वङ् गुणत्रयातीतः। त्वम् अवस्थात्रयातीतः ।\r\nत्वन् देहत्रयातीतः । त्वङ् कालत्रयातीतः ।\r\nत्वम् मूलाधारस्थितोऽसि नित्यम् ।\r\nत्वं शक्तित्रयात्मकः । त्वां योगिनो ध्यायन्ति नित्यम् ।\r\nत्वम् ब्रह्मा त्वं विष्णुस्त्वम् रुद्रस्त्वम् इन्द्रस्त्वम् ।\r\nअग्निस्त्वं वायुस्त्वं सूर्यस्त्वञ चन्द्रमास्त्वम्,\r\nब्रह्मभूर्भुवः स्वरोम्।। ६.\r\n\r\nगणादिम् पूर्वमुच्चार्य, वर्णादिन् तदनन्तरम् ।\r\nअनुस्वारः परतरः । अर्धेन्दुलसितम् ।\r\nतारेण ऋद्धम् । एतत्तव मनुस्वरूपम् ।\r\nगकारः पूर्वरूपम् । अकारो मध्यमरूपम् ।\r\nअनुस्वारश्चान्त्यरूपम् । बिन्दुरुत्तररूपम् ।\r\nनादः सन्धानम् । संहिता सन्धिः ।\r\nसैषा गणेशविद्या । गणक ऋषिः ।\r\nनिचृद्गायत्री छन्दः । गणपतिर्देवता ।\r\nॐ गँ गणपतये नमः ।। ७.\r\n\r\nगणपति अथर्वशीर्ष श्लोक\r\nएकदन्ताय विद्महे ।\r\nवक्रतुण्डाय धीमहि ।\r\nतन्नो दन्तिः प्रचोदयात्।। ८.\r\n\r\nएकदन्तञ् चतुर्हस्तम्, पाशमङ्कुशधारिणम् ।\r\nरदञ् च वरदम् हस्तैर्बिभ्राणम्, मूषकध्वजम् ।\r\nरक्तं लम्बोदरं, शूर्पकर्णकम् रक्तवाससम् ।\r\nरक्तगन्धानुलिप्ताङ्गम्, रक्तपुष्पैःसुपूजितम् ।\r\nभक्तानुकम्पिनन् देवञ्, जगत्कारणमच्युतम् ।\r\nआविर्भूतञ् च सृष्ट्यादौ, प्रकृतेः पुरुषात्परम् ।\r\nएवन् ध्यायति यो नित्यं स योगी योगिनां वरः || ९.\r\n\r\nनमो व्रातपतये, नमो गणपतये,\r\nनमः प्रमथपतये, नमस्ते अस्तु लम्बोदराय एकदन्ताय,\r\nविघ्ननाशिने शिवसुताय, वरदमूर्तये नमः || १०.\r\n\r\nएतदथर्वशीर्षं योऽधीते । स ब्रह्मभूयाय कल्पते ।\r\nस सर्वविघ्नैर्न बाध्यते । स सर्वतः सुखमेधते ।\r\nस पञ्चमहापापात् प्रमुच्यते ।\r\nसायमधीयानो दिवसकृतम् पापन् नाशयति ।\r\nप्रातरधीयानो रात्रिकृतम् पापन् नाशयति ।\r\nसायम् प्रातः प्रयुञ्जानोऽअपापो भवति ।\r\nसर्वत्राधीयानोऽपविघ्नो भवति ।\r\nधर्मार्थकाममोक्षञ् च विन्दति ।\r\nइदम् अथर्वशीर्षम् अशिष्याय न देयम् ।\r\nयो यदि मोहाद्दास्यति स पापीयान् भवति ।\r\nसहस्रावर्तनात् यं यङ् काममधीते,\r\nतन् तमनेन साधयेत् ।। ११.\r\n\r\nअनेन गणपतिमभिषिञ्चति ।\r\nस वाग्मी भवति ।\r\nचतुथ्र्यामनश्नन् जपति स विद्यावान् भवति ।\r\nइत्यथर्वणवाक्यम् । ब्रह्माद्यावरणम् विद्यात् ।\r\nन बिभेति कदाचनेति ।। १२.\r\n\r\nयो दूर्वाङ्कुरैर्यजति । स वैश्रवणोपमो भवति ।\r\nयो लाजैर्यजति, स यशोवान् भवति ।\r\nस मेधावान् भवति । यो मोदकसहस्रेण यजति ।\r\nस वाञ्छितफलमवाप्नोति ।\r\nयः साज्यसमिद्भिर्यजति स सर्वं लभते, स सर्वं लभते ।। १३.\r\n\r\nगणपति अथर्वशीर्ष श्लोक\r\nअष्टौ ब्राह्मणान् सम्यग्ग्राहयित्वा,\r\nसूर्यवर्चस्वी भवति ।\r\nसूर्यग्रहे महानद्याम् प्रतिमासन्निधौ\r\nवा जप्त्वा, सिद्धमन्त्रो भवति ।\r\nमहाविघ्नात् प्रमुच्यते। महादोषात् प्रमुच्यते।\r\nमहापापात् प्रमुच्यते । स सर्वविद् भवति,\r\nस सर्वविद् भवति । य एवम् वेद ।। १४.\r\n\r\nशान्तिमन्त्र\r\nॐ भद्रङ् कर्णेभिः शृणुयाम देवाः ।\r\nभद्रम् पश्येमाक्षभिर्यजत्राः ।\r\nस्थिरैरङ्गैस्तुष्टुवांसस्तनूभिः\r\nव्यशेम देवहितं यदायुः ।। १५.\r\n\r\nॐ स्वस्ति न इन्द्रो वृद्धश्रवाः ।\r\nस्वस्ति नः पूषा विश्ववेदाः ।\r\nस्वस्ति नस्ताक्ष्र्योऽअरिष्टनेमिः\r\nस्वस्ति नो बृहस्पतिर्दधातु ।।\r\nॐ शान्तिः शान्तिः शान्तिः ।। १६.\r\n",
    "favourite": "FALSE",
    "img_url": "/1/ganesh.webp",
    "tags": "ganesh",
    "video_id": "VpATv_6pCPE"
  },
  {
    "id": 2,
    "title": "सरस्वती स्त्रोत्र",
    "content": "ॐ अस्य श्री सरस्वतीस्तोत्रमंत्रस्य ब्रह्मा ऋषिः। \r\nगायत्री छन्दः। \r\nश्री सरस्वती देवता। धर्मार्थकाममोक्षार्थे जपे विनियोगः।\r\nआरूढ़ा श्वेतहंसे भ्रमति च गगने दक्षिणे चाक्षसूत्रं वामे हस्ते च\r\nदिव्याम्बरकनकमयं पुस्तकं ज्ञानगम्या।\r\n\r\nसा वीणां वादयंती स्वकरकरजपैः शास्त्रविज्ञानशब्दैः\r\nक्रीडंती दिव्यरूपा करकमलधरा भारती सुप्रसन्ना॥1॥\r\nश्वेतपद्मासना देवी श्वेतगन्धानुलेपना।\r\nअर्चिता मुनिभिः सर्वैर्ऋषिभिः स्तूयते सदा।\r\nएवं ध्यात्वा सदा देवीं वांछितं लभते नरः॥2॥\r\nशुक्लां ब्रह्मविचारसारपरमामाद्यां जगद्यापिनीं\r\nवीणापुस्तकधारिणीमभयदां जाड्यान्धकारापहम्।\r\nहस्ते स्फाटिकमालिकां विदधतीं पद्मासने संस्थितां\r\nवन्दे तां परमेश्वरीं भगवतीं बुद्धिप्रदां शारदाम्॥3॥\r\nया कुन्देन्दुतुषारहारधवला या शुभ्रवस्त्रावृता\r\nया वीणावरदण्डमंडितकरा या श्वेतपद्मासना।\r\nया ब्रह्माच्युतशंकर प्रभृतिभिर्देवैः सदा वन्दिता\r\nसा मां पातु सरस्वती भगवती निःशेषजाड्यापहा॥4॥\r\nह्रीं ह्रीं हृद्यैकबीजे शशिरुचिकमले कल्पविस्पष्टशोभे\r\nभव्ये भव्यानुकूले कुमतिवनदवे विश्ववन्द्यांघ्रिपद्मे।\r\nपद्मे पद्मोपविष्टे प्रणजनमनोमोदसंपादयित्रि प्रोत्फुल्ल\r\nज्ञानकूटे हरिनिजदयिते देवि संसारसारे॥5॥\r\nऐं ऐं ऐं दृष्टमन्त्रे कमलभवमुखांभोजभूते स्वरूपे\r\nरूपारूपप्रकाशे सकल गुणमये निर्गुणे निर्विकारे।\r\nन स्थूले नैव सूक्ष्मेऽप्यविदितविभवे नापि विज्ञानतत्वे\r\nविश्वे विश्वान्तरात्मे सुरवरनमिते निष्कले नित्यशुद्धे॥6॥\r\nह्रीं ह्रीं ह्रीं जाप्यतुष्टे हिमरुचिमुकुटे वल्लकीव्यग्रहस्ते\r\nमातर्मातर्नमस्ते दह दह जडतां देहि बुद्धिं प्रशस्ताम्।\r\nविद्ये वेदान्तवेद्ये परिणतपठिते मोक्षदे परिणतपठिते\r\nमोक्षदे मुक्तिमार्गे मार्गतीतस्वरूपे भव मम वरदा शारदे शुभ्रहारे॥7॥\r\nधीं धीं धीं धारणाख्ये धृतिमतिनतिभिर्नामभिः कीर्तनीये\r\nनित्येऽनित्ये निमित्ते मुनिगणनमिते नूतने वै पुराणे।\r\nपुण्ये पुण्यप्रवाहे हरिहरनमिते नित्यशुद्धे सुवर्णे\r\nमातर्मात्रार्धतत्वे मतिमतिमतिदे माधवप्रीतिमोदे॥8॥\r\nह्रूं ह्रूं ह्रूं स्वस्वरूपे दह दह दुरितं पुस्तकव्यग्रहस्ते\r\nसन्तुष्टाकारचित्ते स्मितमुखि सुभगे जृम्भिणि स्तम्भविद्ये।\r\nमोहे मुग्धप्रवाहे कुरु मम विमतिध्वान्तविध्वंसमीडे\r\nगीर्गौर्वाग्भारति त्वं कविवररसनासिद्धिदे सिद्दिसाध्ये॥9॥\r\nस्तौमि त्वां त्वां च वन्दे मम खलु रसनां नो कदाचित्यजेथा\r\nमा मे बुद्धिर्विरुद्धा भवतु न च मनो देवि मे यातु पापम्।\r\nमा मे दुःखं कदाचित्क्कचिदपि विषयेऽप्यस्तु मे नाकुलत्वं\r\nशास्त्रे वादे कवित्वे प्रसरतु मम धीर्मास्तु कुण्ठा कदापि॥10॥\r\nइत्येतैः श्लोकमुख्यैः प्रतिदिनमुषसि स्तौति यो भक्तिनम्रो\r\nवाणी वाचस्पतेरप्यविदितविभवो वाक्पटुर्मृष्ठकण्ठः।\r\nस स्यादिष्टार्थलाभैः सुतमिव सततं पाति तं सा च देवी\r\nसौभाग्यं तस्य लोके प्रभवति कविता विघ्नमस्तं प्रयाति॥11॥\r\nनिर्विघ्नं तस्य विद्या प्रभवति सततं चाश्रुतग्रंथबोधः\r\nकीर्तिस्रैलोक्यमध्ये निवसति वदने शारदा तस्य साक्षात्।\r\nदीर्घायुर्लोकपूज्यः सकलगुणानिधिः सन्ततं राजमान्यो\r\nवाग्देव्याः संप्रसादात्रिजगति विजयी जायते सत्सभासु॥12॥\r\nब्रह्मचारी व्रती मौनी त्रयोदश्यां निरामिषः।\r\nसारस्वतो जनः पाठात्सकृदिष्टार्थलाभवान्॥13॥\r\nपक्षद्वये त्रयोदश्यामेकविंशतिसंख्यया।\r\nअविच्छिन्नः पठेद्धीमान्ध्यात्वा देवीं सरस्वतीम्॥14॥\r\nसर्वपापविनिर्मुक्तः सुभगो लोकविश्रुतः।\r\nवांछितं फलमाप्नोति लोकेऽस्मिन्नात्र संशयः॥15॥\r\nब्रह्मणेति स्वयं प्रोक्तं सरस्वत्यां स्तवं शुभम्।\r\nप्रयत्नेन पठेन्नित्यं सोऽमृतत्वाय कल्पते॥16॥\r\n\r\n॥इति श्रीमद्ब्रह्मणा विरचितं सरस्वतीस्तोत्रं संपूर्णम्॥\r\n",
    "favourite": "FALSE",
    "img_url": "/1/saraswati.webp",
    "tags": "saraswati,devi",
    "video_id": null
  },
  {
    "id": 3,
    "title": "दुर्गा रक्षा स्तोत्र",
    "content": "रक्ष रक्ष महादेवि दुर्गे दुर्गतिनाशिनि ।\r\nमां भक्तमनुरक्तं च शत्रुग्रस्तं कृपामयि ॥\r\n\r\nविष्णुमाये महाभागे नारायणि सनातनि।\r\nब्रह्मस्वरूपे परमे नित्यानन्दस्वरूपिणि ॥\r\n\r\nत्वं च ब्रह्मादिदेवानामम्बिके जगदम्बिके ।\r\nत्वं साकारे च गुणतो निराकारे च निर्गुणात् ॥\r\n\r\nमायया पुरुषस्त्वं च मायया प्रकृतिः स्वयम् ।\r\nतयोः परं ब्रह्म परं त्वं विभर्षि सनातनि ॥\r\n\r\nवेदानां जननी त्वं च सावित्री च परात्परा ।\r\nवैकुण्ठे च महालक्ष्मीः सर्वसम्पत्स्वरूपिणी ॥\r\n\r\nमर्त्यलक्ष्मीश्च क्षीरोदे कामिनी शेषशायिनः ।\r\nस्वर्गेषु स्वर्गलक्ष्मीस्त्वं राजलक्ष्मीश्च भूतले ॥\r\n\r\nनागादिलक्ष्मीः पाताले गृहेषु गृहदेवता ।\r\nसर्वशस्यस्वरूपा त्वं सर्वैश्वर्यविधायिनी ॥\r\n\r\nरागाधिष्ठातृदेवी त्वं ब्रह्मणश्च सरस्वती ।\r\nप्राणानामधिदेवी त्वं कृष्णस्य परमात्मनः ॥\r\n\r\nगोलोके च स्वयं राधा श्रीकृष्णस्यैव वक्षसि ।\r\nगोलोकाधिष्ठिता देवी वृन्दावनवने वने ॥\r\n\r\nश्रीरासमण्डले रम्या वृन्दावनविनोदिनी ।\r\nशतशृङ्गाधिदेवी त्वं नाम्ना चित्रावलीति च ॥\r\n\r\nदक्षकन्या कुत्र कल्पे कुत्र कल्पे च शैलजा ।\r\nदेवमातादितिस्त्वं च सर्वाधारा वसुन्धरा ॥\r\n\r\nत्वमेव गङ्गा तुलसी त्वं च स्वाहा स्वधा सती ।\r\nत्वदंशांशांशकलया सर्वदेवादियोषितः ॥\r\n\r\nस्त्रीरूपं चापिपुरुषं देवि त्वं च नपुंसकम् ।\r\nवृक्षाणां वृक्षरूपा त्वं सृष्टा चाङ्कररूपिणी ॥\r\n\r\nवह्नौ च दाहिकाशक्तिर्जले शैत्यस्वरूपिणी ।\r\nसूर्ये तेज: स्वरूपा च प्रभारूपा च संततम् ॥\r\n\r\nगन्धरूपा च भूमौ च आकाशे शब्दरूपिणी ।\r\nशोभास्वरूपा चन्द्रे च पद्मसङ्गे च निश्चितम् ॥\r\n\r\nसृष्टौ सृष्टिस्वरूपा च पालने परिपालिका ।\r\nमहामारी च संहारे जले च जलरूपिणी ॥\r\n\r\nक्षुत्त्वं दया तवं निद्रा त्वं तृष्णा त्वं बुद्धिरूपिणी ।\r\nतुष्टिस्त्वं चापि पुष्टिस्त्वं श्रद्धा त्वं च क्षमा स्वयम् ॥\r\n\r\nशान्तिस्त्वं च स्वयं भ्रान्तिः कान्तिस्त्वं कीर्तिरेवच ।\r\nलज्जा त्वं च तथा माया भुक्ति मुक्तिस्वरूपिणी ॥\r\n\r\nसर्वशक्तिस्वरूपा त्वं सर्वसम्पत्प्रदायिनी ।\r\nवेदेऽनिर्वचनीया त्वं त्वां न जानाति कश्चन ॥\r\n\r\nसहस्रवक्त्रस्त्वां स्तोतुं न च शक्तः सुरेश्वरि ।\r\nवेदा न शक्ताः को विद्वान न च शक्ता सरस्वती ॥\r\n\r\nस्वयं विधाता शक्तो न न च विष्णु सनातनः ।\r\nकिं स्तौमि पञ्चवक्त्रेण रणत्रस्तो महेश्वरि ॥\r\n\r\n॥ कृपां कुरु महामाये मम शत्रुक्षयं कुरु ॥",
    "favourite": "FALSE",
    "img_url": "/1/durga.webp",
    "tags": "durga,devi",
    "video_id": "qQmuSi5LHyc"
  },
  {
    "id": 4,
    "title": "श्री शिव रूद्रअष्टकम",
    "content": "॥ अथ रुद्राष्टकम् ॥\r\n\r\nनमामीशमीशान निर्वाणरूपम्।\r\nविभुम् व्यापकम् ब्रह्मवेदस्वरूपम्।\r\nनिजम् निर्गुणम् निर्विकल्पम् निरीहम्।\r\nचिदाकाशमाकाशवासम् भजेऽहम् ॥१॥\r\n\r\nनिराकारमोंकारमूलम् तुरीयम्।\r\nगिराज्ञानगोतीतमीशम् गिरीशम्।\r\nकरालम् महाकालकालम् कृपालम्।\r\nगुणागारसंसारपारम् नतोऽहम् ॥२॥\r\n\r\nतुषाराद्रिसंकाशगौरम् गभीरम्।\r\nमनोभूतकोटि प्रभाश्रीशरीरम्।\r\nस्फुरन्मौलि कल्लोलिनी चारुगंगा।\r\nलसद्भालबालेन्दु कण्ठे भुजंगा ॥३॥\r\n\r\nचलत्कुण्डलम् भ्रूसुनेत्रम् विशालम्।\r\nप्रसन्नाननम् नीलकण्ठम् दयालम्।\r\nमृगाधीश चर्माम्बरम् मुण्डमालम्।\r\nप्रियम् शंकरम् सर्वनाथम् भजामि ॥४॥\r\n\r\nप्रचण्डम् प्रकृष्टम् प्रगल्भम् परेशम्।\r\nअखण्डम् अजम् भानुकोटिप्रकाशम्।\r\nत्रयः शूलनिर्मूलनम् शूलपाणिम्।\r\nभजेऽहम् भवानीपतिम् भावगम्यम् ॥५॥\r\n\r\nकलातीत कल्याण कल्पान्तकारी।\r\nसदा सज्जनानन्ददाता पुरारि।\r\nचिदानन्द सन्दोह मोहापहारि।\r\nप्रसीद प्रसीद प्रभो मन्मथारि ॥६॥\r\n\r\nन यावद् उमानाथपादारविन्दम्।\r\nभजन्तीह लोके परे वा नराणाम्।\r\nन तावत्सुखम् शान्ति सन्तापनाशम्।\r\nप्रसीद प्रभो सर्वभूताधिवासम् ॥७॥\r\n\r\nन जानामि योगम् जपम् नैव पूजाम्।\r\nनतोऽहम् सदा सर्वदा शम्भु तुभ्यम्।\r\nजराजन्मदुःखौघ तातप्यमानम्।\r\nप्रभो पाहि आपन्नमामीश शम्भो ॥८॥\r\n\r\nरुद्राष्टकमिदम् प्रोक्तम् विप्रेण हरतोषये।\r\nये पठन्ति नरा भक्त्या तेषाम् शम्भुः प्रसीदति॥\r\n\r\n॥ इति श्री रुद्राष्टकम् सम्पूर्णम् ॥",
    "favourite": "FALSE",
    "img_url": "/1/shiv.webp",
    "tags": "shiv",
    "video_id": "pytnhdLUXuU"
  },
  {
    "id": 5,
    "title": "नवग्रह स्तोत्र",
    "content": "अथ नवग्रह स्तोत्र। श्री गणेशाय नमः।\r\n\r\nजपाकुसुम संकाशं काश्यपेयं महदद्युतिम्।\r\nतमोरिंसर्वपापघ्नं प्रणतोSस्मि दिवाकरम्॥१॥\r\n\r\nदधिशंखतुषाराभं क्षीरोदार्णव संभवम्।\r\nनमामि शशिनं सोमं शंभोर्मुकुट भूषणम्॥२॥\r\n\r\nधरणीगर्भ संभूतं विद्युत्कांति समप्रभम्।\r\nकुमारं शक्तिहस्तं तं मंगलं प्रणाम्यहम्॥३॥\r\n\r\nप्रियंगुकलिकाश्यामं रुपेणाप्रतिमं बुधम्।\r\nसौम्यं सौम्यगुणोपेतं तं बुधं प्रणमाम्यहम्॥४॥\r\n\r\nदेवानांच ऋषीनांच गुरूं कांचन सन्निभम्।\r\nबुद्धिभूतं त्रिलोकेशं तं नमामि बृहस्पतिम्॥५॥\r\n\r\nहिमकुंद मृणालाभं दैत्यानां परमं गुरूम्।\r\nसर्वशास्त्र प्रवक्तारं भार्गवं प्रणमाम्यहम्॥६॥\r\n\r\nनीलांजन समाभासं रविपुत्रं यमाग्रजम्।\r\nछायामार्तंड संभूतं तं नमामि शनैश्चरम्॥७॥\r\n\r\nअर्धकायं महावीर्यं चंद्रादित्य विमर्दनम्।\r\nसिंहिकागर्भसंभूतं तं राहुं प्रणमाम्यहम्॥८॥\r\n\r\nपलाशपुष्पसंकाशं तारकाग्रह मस्तकम्।\r\nरौद्रंरौद्रात्मकं घोरं तं केतुं प्रणमाम्यहम्॥९॥\r\n\r\nइति श्रीव्यासमुखोग्दीतम् यः पठेत् सुसमाहितः।\r\nदिवा वा यदि वा रात्रौ विघ्न शांतिर्भविष्यति॥१०॥\r\n\r\nनरनारी नृपाणांच भवेत् दुःस्वप्ननाशनम्।\r\nऐश्वर्यमतुलं तेषां आरोग्यं पुष्टिवर्धनम्॥११॥\r\n\r\nग्रहनक्षत्रजाः पीडास्तस्कराग्निसमुभ्दवाः।\r\nता सर्वाःप्रशमं यान्ति व्यासोब्रुते न संशयः॥१२॥\r\n\r\n॥इति श्री वेदव्यास विरचितम् आदित्यादी नवग्रह स्तोत्रं संपूर्णं॥\r\n",
    "favourite": "FALSE",
    "img_url": "/1/navagrah.jpg",
    "tags": "navagrah",
    "video_id": "g6zHBogmPnA"
  },
  {
    "id": 6,
    "title": "अष्टलक्ष्मी स्त्रोत्रम ",
    "content": "॥आदिलक्ष्मि॥\r\n\r\nसुमनस वन्दित सुन्दरि माधवि, चन्द्र सहोदरि हेममये\r\nमुनिगणमण्डित मोक्षप्रदायनि, मञ्जुळभाषिणि वेदनुते ।\r\nपङ्कजवासिनि देवसुपूजित, सद्गुण वर्षिणि शान्तियुते\r\nजय जय हे मधुसूदन कामिनि, आदिलक्ष्मि सदा पालय माम् ॥ 1 ॥\r\n\r\n॥धान्यलक्ष्मि॥\r\n\r\nअहिकलि कल्मषनाशिनि कामिनि, वैदिकरूपिणि वेदमये\r\nक्षीरसमुद्भव मङ्गलरूपिणि, मन्त्रनिवासिनि मन्त्रनुते ।\r\nमङ्गलदायिनि अम्बुजवासिनि, देवगणाश्रित पादयुते\r\nजय जय हे मधुसूदन कामिनि, धान्यलक्ष्मि सदा पालय माम् ॥ 2 ॥\r\n\r\n॥धैर्यलक्ष्मि॥\r\n\r\nजयवरवर्णिनि वैष्णवि भार्गवि, मन्त्रस्वरूपिणि मन्त्रमये\r\nसुरगणपूजित शीघ्रफलप्रद, ज्ञानविकासिनि शास्त्रनुते ।\r\nभवभयहारिणि पापविमोचनि, साधुजनाश्रित पादयुते\r\nजय जय हे मधुसूधन कामिनि, धैर्यलक्ष्मी सदा पालय माम् ॥ 3 ॥\r\n\r\n॥गजलक्ष्मि॥\r\n\r\nजय जय दुर्गतिनाशिनि कामिनि, सर्वफलप्रद शास्त्रमये\r\nरधगज तुरगपदाति समावृत, परिजनमण्डित लोकनुते ।\r\nहरिहर ब्रह्म सुपूजित सेवित, तापनिवारिणि पादयुते\r\nजय जय हे मधुसूदन कामिनि, गजलक्ष्मी रूपेण पालय माम् ॥ 4 ॥\r\n\r\n॥सन्तानलक्ष्मि॥\r\n\r\nअहिखग वाहिनि मोहिनि चक्रिणि, रागविवर्धिनि ज्ञानमये\r\nगुणगणवारिधि लोकहितैषिणि, स्वरसप्त भूषित गाननुते ।\r\nसकल सुरासुर देवमुनीश्वर, मानववन्दित पादयुते\r\nजय जय हे मधुसूदन कामिनि, सन्तानलक्ष्मी त्वं पालय माम् ॥ 5 ॥\r\n\r\n\r\n॥विजयलक्ष्मि॥\r\n\r\nजय कमलासनि सद्गतिदायिनि, ज्ञानविकासिनि गानमये\r\nअनुदिनमर्चित कुङ्कुमधूसर, भूषित वासित वाद्यनुते ।\r\nकनकधरास्तुति वैभव वन्दित, शङ्कर देशिक मान्य पदे\r\nजय जय हे मधुसूदन कामिनि, विजयलक्ष्मी सदा पालय माम् ॥ 6 ॥\r\n\r\n॥विद्यालक्ष्मि॥\r\n\r\nप्रणत सुरेश्वरि भारति भार्गवि, शोकविनाशिनि रत्नमये\r\nमणिमयभूषित कर्णविभूषण, शान्तिसमावृत हास्यमुखे ।\r\nनवनिधिदायिनि कलिमलहारिणि, कामित फलप्रद हस्तयुते\r\nजय जय हे मधुसूदन कामिनि, विद्यालक्ष्मी सदा पालय माम् ॥ 7 ॥\r\n\r\n॥धनलक्ष्मि॥\r\n\r\nधिमिधिमि धिंधिमि धिंधिमि-धिंधिमि, दुन्दुभि नाद सुपूर्णमये\r\nघुमघुम घुङ्घुम घुङ्घुम घुङ्घुम, शङ्खनिनाद सुवाद्यनुते ।\r\nवेदपूराणेतिहास सुपूजित, वैदिकमार्ग प्रदर्शयुते\r\nजय जय हे मधुसूदन कामिनि, धनलक्ष्मि रूपेणा पालय माम् ॥ 8 ॥\r\n\r\nअष्टलक्ष्मी नमस्तुभ्यं वरदे कामरूपिणि।\r\nविष्णु वक्ष:स्थलारूढ़े भक्त मोक्ष प्रदायिनी।।\r\nशंख चक्रगदाहस्ते विश्वरूपिणिते जय:।\r\nजगन्मात्रे च मोहिन्यै मंगलम् शुभ मंगलम्।।\r\n\r\n।।इति श्रीअष्टलक्ष्मी स्तोत्रं सम्पूर्णम्।।\r\n",
    "favourite": "FALSE",
    "img_url": "/1/laxmi.webp",
    "tags": "laxmi",
    "video_id": "7Dtc0q0IsOM"
  },
  {
    "id": 7,
    "title": "आदित्य हृदय स्तोत्र",
    "content": "॥ आदित्यहृदयम्॥\r\n\r\n॥विनियोग॥\r\n\r\nॐ अस्य आदित्यह्रदय स्तोत्रस्य \r\nअगस्त्यऋषि: अनुष्टुप्छन्दः आदित्यह्रदयभूतो\r\nभगवान् ब्रह्मा देवता निरस्ताशेषविघ्नतया \r\nब्रह्माविद्यासिद्धौ सर्वत्र जयसिद्धौ च विनियोगः\r\n\r\nततो युद्धपरिश्रान्तं समरे चिन्तया स्थितम्।\r\nरावणं चाग्रतो दृष्ट्वा युद्धाय समुपस्थितम्॥ १॥\r\n\r\nदैवतैश्च समागम्य द्रष्टुमभ्यागतो रणम्।\r\nउपागम्याब्रवीद्राममगस्त्यो भगवान् ऋषिः॥ २॥\r\n\r\nराम राम महाबाहो शृणु गुह्यं सनातनम्।\r\nयेन सर्वानरीन् वत्स समरे विजयिष्यसि॥ ३॥\r\n\r\nआदित्यहृदयं पुण्यं सर्वशत्रुविनाशनम्।\r\nजयावहं जपेन्नित्यम् अक्षय्यं परमं शिवम्॥ ४॥\r\n\r\nसर्वमङ्गलमाङ्गल्यं सर्वपापप्रणाशनम्।\r\nचिन्ताशोकप्रशमनम् आयुर्वर्धनमुत्तमम्॥ ५॥\r\n\r\nरश्मिमंतं समुद्यन्तं देवासुरनमस्कृतम्।\r\nपूजयस्व विवस्वन्तं भास्करं भुवनेश्वरम्॥ ६॥\r\n\r\nसर्वदेवात्मको ह्येष तेजस्वी रश्मिभावनः।\r\nएष देवासुरगणाँल्लोकान् पाति गभस्तिभिः॥ ७॥\r\n\r\nएष ब्रह्मा च विष्णुश्च शिवः स्कन्दः प्रजापतिः।\r\nमहेन्द्रो धनदः कालो यमः सोमो ह्यपां पतिः॥ ८॥\r\n\r\nपितरो वसवः साध्या ह्यश्विनौ मरुतो मनुः।\r\nवायुर्वह्निः प्रजाप्राण ऋतुकर्ता प्रभाकरः॥ ९॥\r\n\r\nआदित्यः सविता सूर्यः खगः पूषा गभस्तिमान्।\r\nसुवर्णसदृशो भानुर्हिरण्यरेता दिवाकरः॥ १०॥\r\n\r\nहरिदश्वः सहस्रार्चिः सप्तसप्तिर्मरीचिमान्।\r\nतिमिरोन्मथनः शम्भुस्त्वष्टा मार्ताण्ड अंशुमान्॥ ११॥\r\n\r\nहिरण्यगर्भः शिशिरस्तपनो भास्करो रविः।\r\nअग्निगर्भोऽदितेः पुत्रः शङ्खः शिशिरनाशनः॥ १२॥\r\n\r\nव्योमनाथस्तमोभेदी ऋग्यजुःसामपारगः।\r\nघनवृष्टिरपां मित्रो विन्ध्यवीथीप्लवङ्गमः॥ १३॥\r\n\r\nआतपी मण्डली मृत्युः पिङ्गलः सर्वतापनः।\r\nकविर्विश्वो महातेजाः रक्तः सर्वभवोद्भवः॥ १४॥\r\n\r\nनक्षत्रग्रहताराणामधिपो विश्वभावनः।\r\nतेजसामपि तेजस्वी द्वादशात्मन् नमोऽस्तु ते॥ १५॥\r\n\r\nनमः पूर्वाय गिरये पश्चिमायाद्रये नमः।\r\nज्योतिर्गणानां पतये दिनाधिपतये नमः॥ १६॥\r\n\r\nजयाय जयभद्राय हर्यश्वाय नमो नमः।\r\nनमो नमः सहस्रांशो आदित्याय नमो नमः॥ १७॥\r\n\r\nनम उग्राय वीराय सारङ्गाय नमो नमः।\r\nनमः पद्मप्रबोधाय मार्ताण्डाय नमो नमः॥ १८॥\r\n\r\nब्रह्मेशानाच्युतेशाय सूर्यायादित्यवर्चसे।\r\nभास्वते सर्वभक्षाय रौद्राय वपुषे नमः॥ १९॥\r\n\r\nतमोघ्नाय हिमघ्नाय शत्रुघ्नायामितात्मने।\r\nकृतघ्नघ्नाय देवाय ज्योतिषां पतये नमः॥ २०॥\r\n\r\nतप्तचामीकराभाय वह्नये विश्वकर्मणे।\r\nनमस्तमोऽभिनिघ्नाय रुचये लोकसाक्षिणे॥ २१॥\r\n\r\nनाशयत्येष वै भूतं तदेव सृजति प्रभुः।\r\nपायत्येष तपत्येष वर्षत्येष गभस्तिभिः॥ २२॥\r\n\r\nएष सुप्तेषु जागर्ति भूतेषु परिनिष्ठितः।\r\nएष एवाग्निहोत्रं च फलं चैवाग्निहोत्रिणाम्॥ २३॥\r\n\r\nवेदाश्च क्रतवश्चैव क्रतूनां फलमेव च।\r\nयानि कृत्यानि लोकेषु सर्व एष रविः प्रभुः॥ २४॥\r\n\r\nएनमापत्सु कृच्छ्रेषु कान्तारेषु भयेषु च।\r\nकीर्तयन् पुरुषः कश्चिन्नावसीदति राघव॥ २५॥\r\n\r\nपूजयस्वैनमेकाग्रो देवदेवं जगत्पतिम्।\r\nएतत् त्रिगुणितं जप्त्वा युद्धेषु विजयिष्यसि॥ २६॥\r\n\r\nअस्मिन् क्षणे महाबाहो रावणं त्वं वधिष्यसि।\r\nएवमुक्त्वा तदागस्त्यो जगाम च यथागतम्॥ २७॥\r\n\r\nएतच्छ्रुत्वा महातेजा नष्टशोकोऽभवत्तदा।\r\nधारयामास सुप्रीतो राघवः प्रयतात्मवान्॥ २८॥\r\n\r\nआदित्यं प्रेक्ष्य जप्त्वा तु परं हर्षमवाप्तवान्।\r\nत्रिराचम्य शुचिर्भूत्वा धनुरादाय वीर्यवान्॥ २९॥\r\n\r\nरावणं प्रेक्ष्य हृष्टात्मा युद्धाय समुपागमत्।\r\nसर्वयत्नेन महता वधे तस्य धृतोऽभवत्॥ ३०॥\r\n\r\nअथ रविरवदन्निरीक्ष्य रामं मुदितमनाः परमं प्रहृष्यमाणः।\r\nनिशिचरपतिसंक्षयं विदित्वा सुरगणमध्यगतो वचस्त्वरेति॥ ३१॥\r\n\r\n॥ इति आदित्यहृदयम् मन्त्रस्य॥\r\n",
    "favourite": "FALSE",
    "img_url": "/1/surya.webp",
    "tags": "surya",
    "video_id": "afdT_tkHWOE"
  },
  {
    "id": 8,
    "title": "मारुति स्तोत्र",
    "content": "भीमरूपी महारुद्रा, वज्र हनुमान मारुती।\r\nवनारी अंजनीसूता, रामदूता प्रभंजना ।।1।।\r\n\r\nमहाबळी प्राणदाता, सकळां उठवीं बळें ।\r\nसौख्यकारी शोकहर्ता, धूर्त वैष्णव गायका ।।2।।\r\n\r\nदिनानाथा हरीरूपा, सुंदरा जगदंतरा।\r\nपाताळ देवता हंता, भव्य सिंदूर लेपना ।।3।।\r\n\r\nलोकनाथा जगन्नाथा, प्राणनाथा पुरातना ।\r\nपुण्यवंता पुण्यशीला, पावना परतोषका ।।4।।\r\n\r\nध्वजांगे उचली बाहू, आवेशें लोटिला पुढें ।\r\nकाळाग्नी काळरुद्राग्नी, देखतां कांपती भयें ।।5।।\r\n\r\nब्रह्मांड माईला नेणों, आवळें दंतपंगती।\r\nनेत्राग्नी चालिल्या ज्वाळा, भृकुटी त्राहिटिल्या बळें ।।6।।\r\n\r\nपुच्छ तें मुरडिलें माथां, किरीटी कुंडलें बरीं।\r\nसुवर्णकटीकासोटी, घंटा किंकिणी नागरा ।।7।।\r\n\r\nठकारे पर्वताऐसा, नेटका सडपातळू।\r\nचपळांग पाहतां मोठें, महाविद्युल्लतेपरी ।।8।।\r\n\r\nकोटिच्या कोटि उड्डाणें, झेपावे उत्तरेकडे ।\r\nमंद्राद्रीसारिखा द्रोणू, क्रोधे उत्पाटिला बळें ।।9।।\r\n\r\nआणिता मागुता नेला, गेला आला मनोगती ।\r\nमनासी टाकिलें मागें, गतीस तूळणा नसे ।।10।।\r\n\r\nअणूपासोनि ब्रह्मांडा, येवढा होत जातसे।\r\nतयासी तुळणा कोठें, मेरुमंदार धाकुटें ।।11।।\r\n\r\nब्रह्मांडाभोंवते वेढे, वज्रपुच्छ घालूं शके।\r\nतयासि तूळणा कैचीं, ब्रह्मांडीं पाहतां नसे ।।12।।\r\n\r\nआरक्त देखिलें डोळां, गिळीलें सूर्यमंडळा ।\r\nवाढतां वाढतां वाढे, भेदिलें शून्यमंडळा ।।13।।\r\n\r\nधनधान्यपशुवृद्धी, पुत्रपौत्र समग्रही ।\r\nपावती रूपविद्यादी, स्तोत्र पाठें करूनियां ।।14।।\r\n\r\nभूतप्रेतसमंधादी, रोगव्याधी समस्तही ।\r\nनासती तूटती चिंता, आनंदें भीमदर्शनें ।।15।।\r\n\r\nहे धरा पंधराश्लोकी, लाभली शोभली बरी।\r\nदृढदेहो निसंदेहो, संख्या चंद्रकळागुणें ।।16।।\r\n\r\nरामदासी अग्रगण्यू, कपिकुळासी मंडण।\r\nरामरूपी अंतरात्मा, दर्शनें दोष नासती ।।17।।\r\n\r\n।। इति श्रीरामदासकृतं संकटनिरसनं मारुतिस्तोत्रं संपूर्णम् ।।",
    "favourite": "FALSE",
    "img_url": "/1/hanuman.webp",
    "tags": "hanuman",
    "video_id": "kK7Mc012FCk"
  },
  {
    "id": 9,
    "title": "संतान गोपाल स्तोत्रम्",
    "content": "श्रीशं कमलपत्राक्षं देवकीनन्दनं हरिम् ।\r\nसुतसम्प्राप्तये कृष्णं नमामि मधुसूदनम् ॥1॥\r\n\r\nनमाम्यहं वासुदेवं सुतसम्प्राप्तये हरिम् ।\r\nयशोदांकगतं बालं गोपालं नन्दनन्दनम् ॥2॥\r\n\r\nअस्माकं पुत्रलाभाय गोविन्दं मुनिवन्दितम् ।\r\nनमाम्यहं वासुदेवं देवकीनन्दनं सदा ॥3॥\r\n\r\nगोपालं डिम्भकं वन्दे कमलापतिमच्युतम् ।\r\nपुत्रसम्प्राप्तये कृष्णं नमामि यदुपुंगवम् ॥4॥\r\n\r\nपुत्रकामेष्टिफलदं कंजाक्षं कमलापतिम् ।\r\nदेवकीनन्दनं वन्दे सुतसम्प्राप्तये मम ॥5॥\r\n\r\nपद्मापते पद्मनेत्र पद्मनाभ जनार्दन ।\r\nदेहि में तनयं श्रीश वासुदेव जगत्पते ॥6॥\r\n\r\nयशोदांकगतं बालं गोविन्दं मुनिवन्दितम् ।\r\nअस्माकं पुत्रलाभाय नमामि श्रीशमच्युतम् ॥7॥\r\n\r\nश्रीपते देवदेवेश दीनार्तिहरणाच्युत ।\r\nगोविन्द मे सुतं देहि नमामि त्वां जनार्दन ॥8॥\r\n\r\nभक्तकामद गोविन्द भक्तं रक्ष शुभप्रद ।\r\nदेहि मे तनयं कृष्ण रुक्मिणीवल्लभ प्रभो ॥9॥\r\n\r\nरुक्मिणीनाथ सर्वेश देहि मे तनयं सदा ।\r\nभक्तमन्दार पद्माक्ष त्वामहं शरणं गत: ॥10॥\r\n\r\nदेवकीसुत गोविन्द वासुदेव जगत्पते ।\r\nदेहि मे तनयं कृष्ण त्वामहं शरणं गत: ॥11॥\r\n\r\nवासुदेव जगद्वन्द्य श्रीपते पुरुषोत्तम ।\r\nदेहि मे तनयं कृष्ण त्वामहं शरणं गत: ॥12॥\r\n\r\nकंजाक्ष कमलानाथ परकारुरुणिकोत्तम ।\r\nदेहि मे तनयं कृष्ण त्वामहं शरणं गत: ॥13॥\r\n\r\nलक्ष्मीपते पद्मनाभ मुकुन्द मुनिवन्दित ।\r\nदेहि मे तनयं कृष्ण त्वामहं शरणं गत: ॥14॥\r\n\r\nकार्यकारणरूपाय वासुदेवाय ते सदा ।\r\nनमामि पुत्रलाभार्थं सुखदाय बुधाय ते ॥15॥\r\n\r\nराजीवनेत्र श्रीराम रावणारे हरे कवे ।\r\nतुभ्यं नमामि देवेश तनयं देहि मे हरे ॥16॥\r\n\r\nअस्माकं पुत्रलाभाय भजामि त्वां जगत्पते ।\r\nदेहि मे तनयं कृष्ण वासुदेव रमापते ॥17॥\r\n\r\nश्रीमानिनीमानचोर गोपीवस्त्रापहारक ।\r\nदेहि मे तनयं कृष्ण वासुदेव जगत्पते ॥18॥\r\n\r\nअस्माकं पुत्रसम्प्राप्तिं कुरुष्व यदुनन्दन ।\r\nरमापते वासुदेव मुकुन्द मुनिवन्दित ॥19॥\r\n\r\nवासुदेव सुतं देहि तनयं देहि माधव ।\r\nपुत्रं मे देहि श्रीकृष्ण वत्सं देहि महाप्रभो ॥20॥\r\n\r\nडिम्भकं देहि श्रीकृष्ण आत्मजं देहि राघव ।\r\nभक्तमन्दार मे देहि तनयं नन्दनन्दन ॥21॥\r\n\r\nनन्दनं देहि मे कृष्ण वासुदेव जगत्पते ।\r\nकमलानाथ गोविन्द मुकुन्द मुनिवन्दित ॥22॥\r\n\r\nअन्यथा शरणं नास्ति त्वमेव शरणं मम ।\r\nसुतं देहि श्रियं देहि श्रियं पुत्रं प्रदेहि मे ॥23॥\r\n\r\nयशोदास्तन्यपानज्ञं पिबन्तं यदुनन्दनम् ।\r\nवन्देsहं पुत्रलाभार्थं कपिलाक्षं हरिं सदा ॥24॥\r\n\r\nनन्दनन्दन देवेश नन्दनं देहि मे प्रभो ।\r\nरमापते वासुदेव श्रियं पुत्रं जगत्पते ॥25॥\r\n\r\nपुत्रं श्रियं श्रियं पुत्रं पुत्रं मे देहि माधव ।\r\nअस्माकं दीनवाक्यस्य अवधारय श्रीपते ॥26॥\r\n\r\nगोपालडिम्भ गोविन्द वासुदेव रमापते ।\r\nअस्माकं डिम्भकं देहि श्रियं देहि जगत्पते ॥27॥\r\n\r\nमद्वांछितफलं देहि देवकीनन्दनाच्युत ।\r\nमम पुत्रार्थितं धन्यं कुरुष्व यदुनन्दन ॥28॥\r\n\r\nयाचेsहं त्वां श्रियं पुत्रं देहि मे पुत्रसम्पदम् ।\r\nभक्तचिन्तामणे राम कल्पवृक्ष महाप्रभो ॥29॥\r\n\r\nआत्मजं नन्दनं पुत्रं कुमारं डिम्भकं सुतम् ।\r\nअर्भकं तनयं देहि सदा मे रघुनन्दन ॥30॥\r\n\r\nवन्दे सन्तानगोपालं माधवं भक्तकामदम् ।\r\nअस्माकं पुत्रसम्प्राप्त्यै सदा गोविन्दच्युतम् ॥31॥\r\n\r\nऊँकारयुक्तं गोपालं श्रीयुक्तं यदुनन्दनम् ।\r\nकलींयुक्तं देवकीपुत्रं नमामि यदुनायकम् ॥32॥\r\n\r\nवासुदेव मुकुन्देश गोविन्द माधवाच्युत ।\r\nदेहि मे तनयं कृष्ण रमानाथ महाप्रभो ॥33॥\r\n\r\nराजीवनेत्र गोविन्द कपिलाक्ष हरे प्रभो ।\r\nसमस्तकाम्यवरद देहि मे तनयं सदा ॥34॥\r\n\r\nअब्जपद्मनिभं पद्मवृन्दरूप जगत्पते ।\r\nदेहि मे वरसत्पुत्रं रमानायक माधव ॥35॥\r\n\r\nनन्दपाल धरापाल गोविन्द यदुनन्दन ।\r\nदेहि मे तनयं कृष्ण रुक्मिणीवल्लभ प्रभो ॥36॥\r\n\r\nदासमन्दार गोविन्द मुकुन्द माधवाच्युत ।\r\nगोपाल पुण्डरीकाक्ष देहि मे तनयं श्रियम् ॥37॥\r\n\r\nयदुनायक पद्मेश नन्दगोपवधूसुत ।\r\nदेहि मे तनयं कृष्ण श्रीधर प्राणनायक ॥38॥\r\n\r\nअस्माकं वांछितं देहि देहि पुत्रं रमापते ।\r\nभगवन् कृष्ण सर्वेश वासुदेव जगत्पते ॥39॥\r\n\r\nरमाहृदयसम्भार सत्यभामामन:प्रिय ।\r\nदेहि मे तनयं कृष्ण रुक्मिणीवल्लभ प्रभो ॥40॥\r\n\r\nचन्द्रसूर्याक्ष गोविन्द पुण्डरीकाक्ष माधव ।\r\nअस्माकं भाग्यसत्पुत्रं देहि देव जगत्पते ॥41॥\r\n\r\nकारुण्यरूप पद्माक्ष पद्मनाभसमर्चित ।\r\nदेहि मे तनयं कृष्ण देवकीनन्दनन्दन ॥42॥\r\n\r\nदेवकीसुत श्रीनाथ वासुदेव जगत्पते ।\r\nसमस्तकामफलद देहि मे तनयं सदा ॥43॥\r\n\r\nभक्तमन्दार गम्भीर शंकराच्युत माधव ।\r\nदेहि मे तनयं गोपबालवत्सल श्रीपते ॥44॥\r\n\r\nश्रीपते वासुदेवेश देवकीप्रियनन्दन ।\r\nभक्तमन्दार मे देहि तनयं जगतां प्रभो ॥45॥\r\n\r\nजगन्नाथ रमानाथ भूमिनाथ दयानिधे ।\r\nवासुदेवेश सर्वेश देहि मे तनयं प्रभो ॥46॥\r\n\r\nश्रीनाथ कमलपत्राक्ष वासुदेव जगत्पते ।\r\nदेहि मे तनयं कृष्ण त्वामहं शरणं गत: ॥47॥\r\n\r\nदासमन्दार गोविन्द भक्तचिन्तामणे प्रभो ।\r\nदेहि मे तनयं कृष्ण त्वामहं शरणं गत: ॥48॥\r\n\r\nगोविन्द पुण्डरीकाक्ष रमानाथ महाप्रभो ।\r\nदेहि मे तनयं कृष्ण त्वामहं शरणं गत: ॥49॥\r\n\r\nश्रीनाथ कमलपत्राक्ष गोविन्द मधुसूदन ।\r\nमत्पुत्रफलसिद्धयर्थं भजामि त्वां जनार्दन ॥50॥\r\n\r\nस्तन्यं पिबन्तं जननीमुखाम्बुजं\r\nविलोक्य मन्दस्मितमुज्ज्वलांगम् ।\r\nस्पृशन्तमन्यस्तनमंगुलीभि-\r\nर्वन्दे यशोदांकगतं मुकुन्दम् ॥51॥\r\n\r\nयाचेsहं पुत्रसन्तानं भवन्तं पद्मलोचन ।\r\nदेहि मे तनयं कृष्ण त्वामहं शरणं गत: ॥52॥\r\n\r\nअस्माकं पुत्रसम्पत्तेश्चिन्तयामि जगत्पते ।\r\nशीघ्रं मे देहि दातव्यं भवता मुनिवन्दित ॥53॥\r\n\r\nवासुदेव जगन्नाथ श्रीपते पुरुषोत्तम ।\r\nकुरु मां पुत्रदत्तं च कृष्ण देवेन्द्रपूजित ॥54॥\r\n\r\nकुरु मां पुत्रदत्तं च यशोदाप्रियनन्दन ।\r\nमह्यं च पुत्रसंतानं दातव्यं भवता हरे ॥55॥\r\n\r\nवासुदेव जगन्नाथ गोविन्द देवकीसुत ।\r\nदेहि मे तनयं राम कौसल्याप्रियनन्दन ॥56॥\r\n\r\nपद्मपत्राक्ष गोविन्द विष्णो वामन माधव ।\r\nदेहि मे तनयं सीताप्राणनायक राघव ॥57॥\r\n\r\nकंजाक्ष कृष्ण देवेन्द्रमण्डित मुनिवन्दित ।\r\nलक्ष्मणाग्रज श्रीराम देहि मे तनयं सदा ॥58॥\r\n\r\nदेहि मे तनयं राम दशरथप्रियनन्दन ।\r\nसीतानायक कंजाक्ष मुचुकुन्दवरप्रद ॥59॥\r\n\r\nविभीषणस्य या लंका प्रदत्ता भवता पुरा ।\r\nअस्माकं तत्प्रकारेण तनयं देहि माधव ॥60॥\r\n\r\nभवदीयपदाम्भोजे चिन्तयामि निरन्तरम् ।\r\nदेहि मे तनयं सीताप्राणवल्लभ राघव ॥61॥\r\n\r\nराम मत्काम्यवरद पुत्रोत्पत्तिफलप्रद ।\r\nदेहि मे तनयं श्रीश कमलासनवन्दित ॥62॥\r\n\r\nराम राघव सीतेश लक्ष्मणानुज देहि मे ।\r\nभाग्यवत्पुत्रसंतानं दशरथात्मज श्रीपते ॥63॥\r\n\r\nदेवकीगर्भसंजात यशोदाप्रियनन्दन ।\r\nदेहि मे तनयं राम कृष्ण गोपाल माधव ॥64॥\r\n\r\nकृष्ण माधव गोविन्द वामनाच्युत शंकर ।\r\nदेहि मे तनयं श्रीश गोपबालकनायक ॥65॥\r\n\r\nगोपबालमहाधन्य गोविन्दाच्युत माधव ।\r\nदेहि मे तनयं कृष्ण वासुदेव जगत्पते ॥66॥\r\n\r\nदिशतु दिशतु पुत्रं देवकीनन्दनोsयं\r\nदिशतु दिशतु शीघ्रं भाग्यवत्पुत्रलाभम् ।\r\nदिशति दिशतु श्रीशो राघवो रामचन्द्रो\r\nदिशतु दिशतु पुत्रं वंशविस्तारहेतो: ॥67॥\r\n\r\nदीयतां वासुदेवेन तनयो मत्प्रिय: सुत: ।\r\nकुमारो नन्दन: सीतानायकेन सदा मम ॥68॥\r\n\r\nराम राघव गोविन्द देवकीसुत माधव ।\r\nदेहि मे तनयं श्रीश गोपबालकनायक ॥69॥\r\n\r\nवंशविस्तारकं पुत्रं देहि मे मधुसूदन ।\r\nसुतं देहि सुतं देहि त्वामहं शरणं गत: ॥70॥\r\n\r\nममाभीष्टसुतं देहि कंसारे माधवाच्युत ।\r\nसुतं देहि सुतं देहि त्वामहं शरणं गत: ॥71॥\r\n\r\nचन्द्रार्ककल्पपर्यन्तं तनयं देहि माधव ।\r\nसुतं देहि सुतं देहि त्वामहं शरणं गत: ॥72॥\r\n\r\nविद्यावन्तं बुद्धिमन्तं श्रीमन्तं तनयं सदा ।\r\nदेहि मे तनयं कृष्ण देवकीनन्दन प्रभो ॥73॥\r\n\r\nनमामि त्वां पद्मनेत्र सुतलाभाय कामदम् ।\r\nमुकुन्दं पुण्डरीकाक्षं गोविन्दं मधुसूदनम् ॥74॥\r\n\r\nभगवन कृष्ण गोविन्द सर्वकामफलप्रद ।\r\nदेहि मे तनयं स्वामिंस्त्वामहं शरणं गत: ॥75॥\r\n\r\nस्वामिंस्त्वं भगवन् राम कृष्ण माधव कामद ।\r\nदेहि मे तनयं नित्यं त्वामहं शरणं गत: ॥76॥\r\n\r\nतनयं देहि गोविन्द कंजाक्ष कमलापते ।\r\nसुतं देहि सुतं देहि त्वामहं शरणं गत: ॥77॥\r\n\r\nपद्मापते पद्मनेत्र प्रद्युम्नजनक प्रभो ।\r\nसुतं देहि सुतं देहि त्वामहं शरणं गत: ॥78॥\r\n\r\nशंखचक्रगदाखड्गशांर्गपाणे रमापते ।\r\nदेहि मे तनयं कृष्ण त्वामहं शरणं गत: ॥79॥\r\n\r\nनारायण रमानाथ राजीवपत्रलोचन ।\r\nसुतं मे देहि देवेश पद्मपद्मानुवन्दित ॥80॥\r\n\r\nराम राघव गोविन्द देवकीवरनन्दन ।\r\nरुक्मिणीनाथ सर्वेश नारदादिसुरार्चित ॥81॥\r\n\r\nदेवकीसुत गोविन्द वासुदेव जगत्पते ।\r\nदेहि मे तनयं श्रीश गोपबालकनायक ॥82॥\r\n\r\nमुनिवन्दित गोविन्द रुक्मिणीवल्लभ प्रभो ।\r\nदेहि मे तनयं कृष्ण त्वामहं शरणं गत: ॥83॥\r\n\r\nगोपिकार्जितपंकेजमरन्दासक्तमानस ।\r\nदेहि मे तनयं कृष्ण त्वामहं शरणं गत: ॥84॥\r\n\r\nरमाहृदयपंकेजलोल माधव कामद ।\r\nममाभीष्टसुतं देहि त्वामहं शरणं गत: ॥85॥\r\n\r\nवासुदेव रमानाथ दासानां मंगलप्रद ।\r\nदेहि मे तनयं कृष्ण त्वामहं शरणं गत: ॥86॥\r\n\r\nकल्याणप्रद गोविन्द मुरारे मुनिवन्दित ।\r\nदेहि मे तनयं कृष्ण त्वामहं शरणं गत: ॥87॥\r\n\r\nपुत्रप्रद मुकुन्देश रुक्मिणीवल्लभ प्रभो ।\r\nदेहि मे तनयं कृष्ण त्वामहं शरणं गत: ॥88॥\r\n\r\nपुण्डरीकाक्ष गोविन्द वासुदेव जगत्पते ।\r\nदेहि मे तनयं कृष्ण त्वामहं शरणं गत: ॥89॥\r\n\r\nदयानिधे वासुदेव मुकुन्द मुनिवन्दित ।\r\nदेहि मे तनयं कृष्ण त्वामहं शरणं गत: ॥90॥\r\n\r\nपुत्रसम्पत्प्रदातारं गोविन्दं देवपूजितम् ।\r\nवन्दामहे सदा कृष्णं पुत्रलाभप्रदायिनम् ॥91॥\r\n\r\nकारुण्यनिधये गोपीवल्लभाय मुरारये ।\r\nनमस्ते पुत्रलाभार्थं देहि मे तनयं विभो ॥92॥\r\n\r\nनमस्तस्मै रमेशाय रुक्मिणीवल्लभाय ते ।\r\nदेहि मे तनयं श्रीश गोपबालकनायक ॥93॥\r\n\r\nनमस्ते वासुदेवाय नित्यश्रीकामुकाय च ।\r\nपुत्रदाय च सर्पेन्द्रशायिने रंगशायिने ॥94॥\r\n\r\nरंगशायिन् रमानाथ मंगलप्रद माधव ।\r\nदेहि मे तनयं श्रीश गोपबालकनायक ॥95॥\r\n\r\nदासस्य मे सुतं देहि दीनमन्दार राघव ।\r\nसुतं देहि सुतं देहि पुत्रं देहि रमापते ॥96॥\r\n\r\nयशोदातनयाभीष्टपुत्रदानरत: सदा ।\r\nदेहि मे तनयं कृष्ण त्वामहं शरणं गत: ॥97॥\r\n\r\nमदिष्टदेव गोविन्द वासुदेव जनार्दन ।\r\nदेहि मे तनयं कृष्ण त्वामहं शरणं गत: ॥98॥\r\n\r\nनीतिमान् धनवान् पुत्रो विद्यावांश्च प्रजायते ।\r\nभगवंस्त्वत्कृपायाश्च वासुदेवेन्द्रपूजित ॥99॥\r\n\r\nय: पठेत् पुत्रशतकं सोsपि सत्पुत्रवान् भवेत् ।\r\nश्रीवासुदेवकथितं स्तोत्ररत्नं सुखाय च ॥100॥\r\n\r\nजपकाले पठेन्नित्यं पुत्रलाभं धनं श्रियम् ।\r\nऎश्वर्यं राजसम्मानं सद्यो याति न संशय: ॥101॥\r\n॥ इति सन्तानगोपालस्तोत्रं सम्पूर्णम् ॥",
    "favourite": "FALSE",
    "img_url": "/1/krishna.webp",
    "tags": "krishna",
    "video_id": "gyLT2Yz_yHo"
  },
  {
    "id": 10,
    "title": "श्री रामरक्षास्तोत्रम्",
    "content": "॥ श्रीगणेशायनम: ॥\r\nअस्य श्रीरामरक्षास्तोत्रमन्त्रस्य ।\r\nबुधकौशिक ऋषि: ।\r\nश्रीसीतारामचंद्रोदेवता ।\r\nअनुष्टुप् छन्द: ।\r\nसीता शक्ति: ।\r\nश्रीमद्हनुमान् कीलकम् ।\r\nश्रीसीतारामचंद्रप्रीत्यर्थे जपे विनियोग: ॥\r\n\r\n॥ अथ ध्यानम् ॥\r\n\r\nध्यायेदाजानुबाहुं धृतशरधनुषं बद्दद्पद्मासनस्थं ।\r\nपीतं वासोवसानं नवकमलदलस्पर्धिनेत्रं प्रसन्नम् ॥\r\n\r\nवामाङ्कारूढसीता मुखकमलमिलल्लोचनं नीरदाभं ।\r\nनानालङ्कारदीप्तं दधतमुरुजटामण्डनं रामचंद्रम् ॥\r\n\r\n॥ इति ध्यानम् ॥\r\n\r\nचरितं रघुनाथस्य शतकोटि प्रविस्तरम् ।\r\nएकैकमक्षरं पुंसां महापातकनाशनम् ॥1॥\r\n\r\nध्यात्वा नीलोत्पलश्यामं रामं राजीवलोचनम् ।\r\nजानकीलक्ष्मणोपेतं जटामुकुटमण्डितं ॥2॥\r\n\r\nसासितूणधनुर्बाणपाणिं नक्तंचरान्तकम् ।\r\nस्वलीलया जगत्त्रातुमाविर्भूतमजं विभुम् ॥3॥\r\n\r\nरामरक्षां पठेत प्राज्ञः पापघ्नीं सर्वकामदाम् ।\r\nशिरो मे राघवः पातु भालं दशरथात्मजः ॥4॥\r\n\r\nकौसल्येयो दृशो पातु विश्वामित्रप्रियः श्रुति ।\r\nघ्राणं पातु मखत्राता मुखं सौमित्रिवत्सलः ॥5॥\r\n\r\nजिह्वां विद्यानिधिः पातु कण्ठं भरतवन्दितः ।\r\nस्कन्धौ दिव्यायुधः पातु भुजौ भग्नेशकार्मुकः ॥6॥\r\n\r\nकरौ सीतापतिः पातु हृदयं जामदग्न्यजित ।\r\nमध्यं पातु खरध्वंसी नाभिं जाम्बवदाश्रयः ॥7॥\r\n\r\nसुग्रीवेशः कटी पातु सक्थिनी हनुमत्प्रभुः ।\r\nउरु रघूत्तमः पातु रक्षःकुलविनाशकृताः ॥8॥\r\n\r\nजानुनी सेतुकृत पातु जंघे दशमुखांतकः ।\r\nपादौ विभीषणश्रीदः पातु रामअखिलं वपुः ॥9॥\r\n\r\nएतां रामबलोपेतां रक्षां यः सुकृति पठेत ।\r\nस चिरायुः सुखी पुत्री विजयी विनयी भवेत् ॥10॥\r\n\r\nपातालभूतल व्योम चारिणश्छद्मचारिणः ।\r\nन द्रष्टुमपि शक्तास्ते रक्षितं रामनामभिः ॥11॥\r\n\r\nरामेति रामभद्रेति रामचंद्रेति वा स्मरन ।\r\nनरौ न लिप्यते पापैर्भुक्तिं मुक्तिं च विन्दति ॥12॥\r\n\r\nजगज्जैत्रैकमन्त्रेण रामनाम्नाभिरक्षितम् ।\r\nयः कण्ठे धारयेत्तस्य करस्थाः सर्वसिद्धयः ॥13॥\r\n\r\nवज्रपञ्जरनामेदं यो रामकवचं स्मरेत ।\r\nअव्याहताज्ञाः सर्वत्र लभते जयमंगलम् ॥14॥\r\n\r\nआदिष्टवान् यथा स्वप्ने रामरक्षामिमां हरः ।\r\nतथा लिखितवान् प्रातः प्रबुद्धो बुधकौशिकः ॥15॥\r\n\r\nआरामः कल्पवृक्षाणां विरामः सकलापदाम् ।\r\nअभिरामस्त्रिलोकानां रामः श्रीमान स नः प्रभुः ॥16॥\r\n\r\nतरुणौ रूपसम्पन्नौ सुकुमारौ महाबलौ ।\r\nपुण्डरीकविशालाक्षौ चीरकृष्णाजिनाम्बरौ ॥17॥\r\n\r\nफलमूलाशिनौ दान्तौ तापसौ ब्रह्मचारिणौ ।\r\nपुत्रौ दशरथस्यैतौ भ्रातरौ रामलक्ष्मणौ ॥18॥\r\n\r\nशरण्यौ सर्वसत्वानां श्रेष्ठौ सर्वधनुष्मताम् ।\r\nरक्षःकुलनिहन्तारौ त्रायेतां नो रघूत्तमौ ॥19॥\r\n\r\nआत्तसज्जधनुषाविषुस्पृशा वक्ष याशुगनिषङ्गसङ्गिनौ ।\r\nरक्षणाय मम रामलक्ष्मणावग्रतः पथि सदैव गच्छताम ॥20॥\r\n\r\nसन्नद्धः कवची खड्गी चापबाणधरो युवा ।\r\nगच्छन् मनोरथान नश्च रामः पातु सलक्ष्मणः ॥21॥\r\n\r\nरामो दाशरथी शूरो लक्ष्मणानुचरो बली ।\r\nकाकुत्स्थः पुरुषः पूर्णः कौसल्येयो रघूत्तमः ॥22॥\r\n\r\nवेदान्तवेद्यो यज्ञेशः पुराणपुरुषोत्तमः ।\r\nजानकीवल्लभः श्रीमानप्रमेयपराक्रमः ॥23॥\r\n\r\nइत्येतानि जपन नित्यं मद्भक्तः श्रद्धयान्वितः ।\r\nअश्वमेधाधिकं पुण्यं सम्प्राप्नोति न संशयः ॥24॥\r\n\r\nरामं दुर्वादलश्यामं पद्माक्षं पीतवाससम ।\r\nस्तुवन्ति नामभिर्दिव्यैर्न ते संसारिणो नरः ॥25॥\r\n\r\nरामं लक्ष्मणपूर्वजं रघुवरं सीतापतिं सुन्दरं,\r\nकाकुत्स्थं करुणार्णवं गुणनिधिं विप्रप्रियं धार्मिकम ।\r\nराजेन्द्रं सत्यसंधं दशरथतनयं श्यामलं शांतमूर्तिं,\r\nवन्दे लोकाभिरामं रघुकुलतिलकं राघवं रावणारिम ॥26॥\r\n\r\nरामाय रामभद्राय रामचंद्राय वेधसे ।\r\nरघुनाथाय नाथाय सीतायाः पतये नमः ॥27॥\r\n\r\nश्रीराम राम रघुनन्दनराम राम,\r\nश्रीराम राम भरताग्रज राम राम ।\r\nश्रीराम राम रणकर्कश राम राम,\r\nश्रीराम राम शरणं भव राम राम ॥28॥\r\n\r\nश्रीराम चन्द्रचरणौ मनसा स्मरामि,\r\nश्रीराम चंद्रचरणौ वचसा गृणामि ।\r\nश्रीराम चन्द्रचरणौ शिरसा नमामि,\r\nश्रीराम चन्द्रचरणौ शरणं प्रपद्ये ॥29॥\r\n\r\nमाता रामो मत्पिता रामचंन्द्र: ।\r\nस्वामी रामो मत्सखा रामचंद्र: ।\r\nसर्वस्वं मे रामचन्द्रो दयालु ।\r\nनान्यं जाने नैव जाने न जाने ॥\r\n\r\nदक्षिणे लक्ष्मणो यस्य वामे च जनकात्मज ।\r\nपुरतो मारुतिर्यस्य तं वन्दे रघुनन्दनम् ॥31॥\r\n\r\nलोकाभिरामं रणरंगधीरं राजीवनेत्रं रघुवंशनाथं ।\r\nकारुण्यरूपं करुणाकरं तं श्रीरामचन्द्रं शरणं प्रपद्ये ॥32॥\r\n\r\nमनोजवं मारुततुल्यवेगं जितेन्द्रियं बुद्धिमतां वरिष्ठम ।\r\nवातात्मजं वानरयूथमुख्यं श्रीराम दूतं शरणं प्रपद्ये ॥33॥\r\n\r\nकूजन्तं रामरामेति मधुरं मधुराक्षरम ।\r\nआरुह्य कविताशाखां वन्दे वाल्मीकिकोकिलम ॥34॥\r\n\r\nआपदामपहर्तारं दातारं सर्वसम्पदाम् ।\r\nलोकाभिरामं श्रीरामं भूयो भूयो नमाम्यहम् ॥35॥\r\n\r\nभर्जनं भवबीजानामर्जनं सुखसम्पदाम् ।\r\nतर्जनं यमदूतानां रामरामेति गर्जनम् ॥36॥\r\n\r\nरामो राजमणिः सदा विजयते,\r\nरामं रमेशं भजे रामेणाभिहता,\r\nनिशाचरचमू रामाय तस्मै नमः ।\r\nरामान्नास्ति परायणं परतरं,\r\nरामस्य दासोस्म्यहं रामे चित्तलयः,\r\nसदा भवतु मे भो राम मामुद्धराः ॥37॥\r\n\r\nराम रामेति रामेति रमे रामे मनोरमे ।\r\nसहस्त्रनाम तत्तुल्यं रामनाम वरानने ॥38॥\r\n\r\nइति श्रीबुधकौशिकविरचितं श्रीरामरक्षास्तोत्रं संपूर्णम् ॥\r\n॥ श्री सीतारामचंद्रार्पणमस्तु ॥\r\n",
    "favourite": "FALSE",
    "img_url": "/1/ram.webp",
    "tags": "ram",
    "video_id": "GO_4IN_pJ50"
  },
  {
    "id": 11,
    "title": "सिद्धकुन्जिका स्तोत्रं",
    "content": "शिव उवाच\r\nशृणु देवि प्रवक्ष्यामि कुंजिकास्तोत्रमुत्तमम् ।\r\nयेन मन्त्रप्रभावेण चण्डीजापः भवेत् ॥१॥\r\nन कवचं नार्गलास्तोत्रं कीलकं न रहस्यकम् ।\r\nन सूक्तं नापि ध्यानं च न न्यासो न च वार्चनम् ॥२॥\r\nकुंजिकापाठमात्रेण दुर्गापाठफलं लभेत् ।\r\nअति गुह्यतरं देवि देवानामपि दुर्लभम् ॥३॥\r\nगोपनीयं प्रयत्नेन स्वयोनिरिव पार्वति ।\r\nमारणं मोहनं वश्यं स्तम्भनोच्चाटनादिकम् ।\r\nपाठमात्रेण संसिद्ध्येत् कुंजिकास्तोत्रमुत्तमम् ॥४॥\r\nअथ मन्त्रः\r\nॐ ऐं ह्रीं क्लीं चामुण्डायै विच्चे। ॐ ग्लौं हुं क्लीं जूं सः\r\nज्वालय ज्वालय ज्वल ज्वल प्रज्वल प्रज्वल\r\nऐं ह्रीं क्लीं चामुण्डायै विच्चे ज्वल हं सं लं क्षं फट् स्वाहा\r\nइति मन्त्रः॥\r\nनमस्ते रुद्ररूपिण्यै नमस्ते मधुमर्दिनि।\r\nनमः कैटभहारिण्यै नमस्ते महिषार्दिनि ॥१॥\r\nनमस्ते शुम्भहन्त्र्यै च निशुम्भासुरघातिन ॥२॥\r\nजाग्रतं हि महादेवि जपं सिद्धं कुरुष्व मे ।\r\nऐंकारी सृष्टिरूपायै ह्रींकारी प्रतिपालिका ॥३॥\r\nक्लींकारी कामरूपिण्यै बीजरूपे नमोऽस्तु ते ।\r\nचामुण्डा चण्डघाती च यैकारी वरदायिनी ॥४॥\r\nविच्चे चाभयदा नित्यं नमस्ते मंत्ररूपिण ॥५॥\r\nधां धीं धूं धूर्जटेः पत्नी वां वीं वूं वागधीश्वरी ।\r\nक्रां क्रीं क्रूं कालिका देविशां शीं शूं मे शुभं कुरु ॥६॥\r\nहुं हुं हुंकाररूपिण्यै जं जं जं जम्भनादिनी ।\r\nभ्रां भ्रीं भ्रूं भैरवी भद्रे भवान्यै ते नमो नमः ॥७॥\r\nअं कं चं टं तं पं यं शं वीं दुं ऐं वीं हं क्षं\r\nधिजाग्रं धिजाग्रं त्रोटय त्रोटय दीप्तं कुरु कुरु स्वाहा ॥\r\nपां पीं पूं पार्वती पूर्णा खां खीं खूं खेचरी तथा ॥८॥\r\nसां सीं सूं सप्तशती देव्या मंत्रसिद्धिंकुरुष्व मे ॥\r\nइदंतु कुंजिकास्तोत्रं मंत्रजागर्तिहेतवे ।\r\nअभक्ते नैव दातव्यं गोपितं रक्ष पार्वति ॥\r\nयस्तु कुंजिकया देविहीनां सप्तशतीं पठेत् ।\r\nन तस्य जायते सिद्धिररण्ये रोदनं यथा ॥\r\nइतिश्रीरुद्रयामले गौरीतंत्रे शिवपार्वती\r\nसंवादे कुंजिकास्तोत्रं संपूर्णम् ॥\r\n",
    "favourite": "FALSE",
    "img_url": "/1/devi.webp",
    "tags": "devi",
    "video_id": "m8koxlMwZBQ"
  },
  {
    "id": 12,
    "title": "राहु स्तोत्रम्",
    "content": "अस्य श्रीराहुस्तोत्रस्य वामदेव ऋषिः । \r\nगायत्री छन्दः । राहुर्देवता ।\r\nराहुप्रीत्यर्थं जपे विनियोगः ॥\r\n\r\nराहुर्दानव मन्त्री च सिंहिकाचित्तनन्दनः ।\r\nअर्धकायः सदाक्रोधी चन्द्रादित्यविमर्दनः ॥ १ ॥\r\nरौद्रो रुद्रप्रियो दैत्यः स्वर्भानुर्भानुमीतिदः ।\r\nग्रहराजः सुधापायी राकातिथ्यभिलाषुकः ॥ २ ॥\r\nकालदृष्टिः कालरुपः श्रीकष्ठह्रदयाश्रयः ।\r\nविधुंतुदः सैंहिकेयो घोररुपो महाबलः ॥ ३ ॥\r\nग्रहपीडाकरो द्रंष्टी रक्तनेत्रो महोदरः ।\r\nपञ्चविंशति नामानि स्मृत्वा राहुं सदा नरः ॥ ४ ॥\r\nयः पठेन्महती पीडा तस्य नश्यति केवलम् ।\r\nविरोग्यं पुत्रमतुलां श्रियं धान्यं पशूंस्तथा ॥ ५ ॥\r\nददाति राहुस्तस्मै यः पठते स्तोत्रमुत्तमम् ।\r\nसततं पठते यस्तु जीवेद्वर्षशतं नरः ॥ ६ ॥ \r\n\r\n॥ इति श्रीस्कन्दपुराणे राहुस्तोत्रं संपूर्णम् ॥\r\n",
    "favourite": "FALSE",
    "img_url": "/1/navagrah.jpg",
    "tags": "rahu",
    "video_id": "ZAhWKt_SlwQ"
  },
  {
    "id": 13,
    "title": "कालभैरव स्त्रोत्रम",
    "content": "देवराजसेव्यमानपावनांघ्रिपङ्कजं\r\nव्यालयज्ञसूत्रमिन्दुशेखरं कृपाकरम् ।\r\nनारदादियोगिवृन्दवन्दितं दिगंबरं\r\nकाशिकापुराधिनाथकालभैरवं भजे ॥१॥\r\n\r\nभानुकोटिभास्वरं भवाब्धितारकं परं\r\nनीलकण्ठमीप्सितार्थदायकं त्रिलोचनम् ।\r\nकालकालमंबुजाक्षमक्षशूलमक्षरं\r\nकाशिकापुराधिनाथकालभैरवं भजे ॥२॥\r\n\r\nशूलटङ्कपाशदण्डपाणिमादिकारणं\r\nश्यामकायमादिदेवमक्षरं निरामयम् ।\r\nभीमविक्रमं प्रभुं विचित्रताण्डवप्रियं\r\nकाशिकापुराधिनाथकालभैरवं भजे ॥३॥\r\n\r\nभुक्तिमुक्तिदायकं प्रशस्तचारुविग्रहं\r\nभक्तवत्सलं स्थितं समस्तलोकविग्रहम् ।\r\nविनिक्वणन्मनोज्ञहेमकिङ्किणीलसत्कटिं\r\nकाशिकापुराधिनाथकालभैरवं भजे ॥४॥\r\n\r\nधर्मसेतुपालकं त्वधर्ममार्गनाशकं\r\nकर्मपाशमोचकं सुशर्मदायकं विभुम् ।\r\nस्वर्णवर्णशेषपाशशोभिताङ्गमण्डलं\r\nकाशिकापुराधिनाथकालभैरवं भजे ॥५॥\r\n\r\nरत्नपादुकाप्रभाभिरामपादयुग्मकं\r\nनित्यमद्वितीयमिष्टदैवतं निरंजनम् ।\r\nमृत्युदर्पनाशनं करालदंष्ट्रमोक्षणं\r\nकाशिकापुराधिनाथकालभैरवं भजे ॥६॥\r\n\r\nअट्टहासभिन्नपद्मजाण्डकोशसंततिं\r\nदृष्टिपातनष्टपापजालमुग्रशासनम् ।\r\nअष्टसिद्धिदायकं कपालमालिकाधरं\r\nकाशिकापुराधिनाथकालभैरवं भजे ॥७॥\r\n\r\nभूतसंघनायकं विशालकीर्तिदायकं\r\nकाशिवासलोकपुण्यपापशोधकं विभुम् ।\r\nनीतिमार्गकोविदं पुरातनं जगत्पतिं\r\nकाशिकापुराधिनाथकालभैरवं भजे ॥८॥\r\n\r\n॥ फल श्रुति॥\r\nकालभैरवाष्टकं पठंति ये मनोहरं \r\nज्ञानमुक्तिसाधनं विचित्रपुण्यवर्धनम् ।\r\nशोकमोहदैन्यलोभकोपतापनाशनं \r\nप्रयान्ति कालभैरवांघ्रिसन्निधिं नरा ध्रुवम् ॥\r\n\r\n॥इति कालभैरवाष्टकम् संपूर्णम् ॥\r\n",
    "favourite": "FALSE",
    "img_url": "/1/bhairav.webp",
    "tags": "kalbhairav",
    "video_id": "PGwXZqviGyg"
  },
  {
    "id": 14,
    "title": "शिवताण्डवस्तोत्रम्",
    "content": "जटाटवीगलज्जलप्रवाहपावितस्थले\r\nगलेऽवलम्ब्य लम्बितां भुजङ्गतुङ्गमालिकाम् ।\r\nडमड्डमड्डमड्डमन्निनादवड्डमर्वयं\r\nचकार चण्डताण्डवं तनोतु नः शिवः शिवम् ॥१॥\r\nजटाकटाहसम्भ्रमभ्रमन्निलिम्पनिर्झरी_\r\nविलोलवीचिवल्लरीविराजमानमूर्धनि ।\r\nधगद्धगद्धगज्जलल्ललाटपट्टपावके\r\nकिशोरचन्द्रशेखरे रतिः प्रतिक्षणं मम ॥२॥\r\nधराधरेन्द्रनन्दिनीविलासबन्धुबन्धुर\r\nस्फुरद्दिगन्तसन्ततिप्रमोदमानमानसे ।\r\nकृपाकटाक्षधोरणीनिरुद्धदुर्धरापदि\r\nक्वचिद्दिगम्बरे मनो विनोदमेतु वस्तुनि ॥३॥\r\nलताभुजङ्गपिङ्गलस्फुरत्फणामणिप्रभा\r\nकदम्बकुङ्कुमद्रवप्रलिप्तदिग्वधूमुखे ।\r\nमदान्धसिन्धुरस्फुरत्त्वगुत्तरीयमेदुरे\r\nमनो विनोदमद्भुतं बिभर्तु भूतभर्तरि ॥४॥\r\n\r\nसहस्रलोचनप्रभृत्यशेषलेखशेखर_\r\nप्रसूनधूलिधोरणी बिधूसराङ्घ्रिपीठभूः ।\r\nभुजङ्गराजमालया निबद्धजाटजूटक\r\nश्रियै चिराय जायतां चकोरबन्धुशेखरः ॥५॥\r\nललाटचत्वरज्वलद्धनञ्जयस्फुलिङ्गभा_\r\nनिपीतपञ्चसायकं नमन्निलिम्पनायकम् ।\r\nसुधामयूखलेखया विराजमानशेखरं\r\nमहाकपालिसम्पदेशिरोजटालमस्तु नः ॥६॥\r\nकरालभालपट्टिकाधगद्धगद्धगज्ज्वलद्_\r\nधनञ्जयाहुतीकृतप्रचण्डपञ्चसायके ।\r\nधराधरेन्द्रनन्दिनीकुचाग्रचित्रपत्रक\r\nप्रकल्पनैकशिल्पिनि त्रिलोचने रतिर्मम ॥७॥\r\nनवीनमेघमण्डली निरुद्धदुर्धरस्फुरत्_\r\nकुहूनिशीथिनीतमः प्रबन्धबद्धकन्धरः ।\r\nनिलिम्पनिर्झरीधरस्तनोतु कृत्तिसिन्धुरः\r\nकलानिधानबन्धुरः श्रियं जगद्धुरंधरः ॥८॥\r\n\r\nप्रफुल्लनीलपङ्कजप्रपञ्चकालिमप्रभा_\r\nवलम्बिकण्ठकन्दलीरुचिप्रबद्धकन्धरम् ।\r\nस्मरच्छिदं पुरच्छिदं भवच्छिदं मखच्छिदं\r\nगजच्छिदान्धकच्छिदं तमन्तकच्छिदं भजे ॥९॥\r\nअखर्वसर्वमङ्गलाकलाकदम्बमञ्जरी_\r\nरसप्रवाहमाधुरीविजृम्भणामधुव्रतम् ।\r\nस्मरान्तकं पुरान्तकं भवान्तकं मखान्तकं\r\nगजान्तकान्धकान्तकं तमन्तकान्तकं भजे ॥१०॥\r\nजयत्वदभ्रविभ्रमभ्रमद्भुजङ्गमश्वसद्_\r\nविनिर्गमत्क्रमस्फुरत्करालभालहव्यवाट् ।\r\nधिमिद्धिमिद्धिमिध्वनन्मृदङ्गतुङ्गमङ्गल_\r\nध्वनिक्रमप्रवर्तितप्रचण्डताण्डवः शिवः ॥११॥\r\nस्पृषद्विचित्रतल्पयोर्भुजङ्गमौक्तिकस्रजोर्_\r\nगरिष्ठरत्नलोष्ठयोः सुहृद्विपक्षपक्षयोः ।\r\nतृणारविन्दचक्षुषोः प्रजामहीमहेन्द्रयोः\r\nसमप्रवृत्तिकः कदा सदाशिवं भजाम्यहम् ॥१२॥\r\nकदा निलिम्पनिर्झरीनिकुञ्जकोटरे वसन्\r\nविमुक्तदुर्मतिः सदा शिरस्थमञ्जलिं वहन् ।\r\nविमुक्तलोललोचनो ललामभाललग्नकः\r\nशिवेति मन्त्रमुच्चरन्कदा सुखी भवाम्यहम् ॥१३॥\r\nइदम् हि नित्यमेवमुक्तमुत्तमोत्तमं स्तवं\r\nपठन्स्मरन्ब्रुवन्नरो विशुद्धिमेतिसंततम् ।\r\nहरे गुरौ सुभक्तिमाशु याति नान्यथा गतिं\r\nविमोहनं हि देहिनां सुशङ्करस्य चिन्तनम् ॥१४॥\r\nपूजावसानसमये दशवक्त्रगीतं यः\r\nशम्भुपूजनपरं पठति प्रदोषे ।\r\nतस्य स्थिरां रथगजेन्द्रतुरङ्गयुक्तां\r\nलक्ष्मीं सदैव सुमुखीं प्रददाति शम्भुः ॥१५॥\r\n\r\nइति श्रीरावण – कृतम् शिव – ताण्दव स्तोत्रम् सम्पूर्णम्\r\n",
    "favourite": "FALSE",
    "img_url": "/1/shiv.webp",
    "tags": "shiv",
    "video_id": "oc7m289b6T4"
  },
  {
    "id": 15,
    "title": "तुलसी स्त्रोत्रम",
    "content": "जगद्धात्रि नमस्तुभ्यं विष्णोश्च प्रियवल्लभे ।\r\nयतो ब्रह्मादयो देवाः सृष्टिस्थित्यन्तकारिणः ॥१॥\r\n\r\nनमस्तुलसि कल्याणि नमो विष्णुप्रिये शुभे ।\r\nनमो मोक्षप्रदे देवि नमः सम्पत्प्रदायिके ॥२॥\r\n\r\nतुलसी पातु मां नित्यं सर्वापद्भ्योऽपि सर्वदा ।\r\nकीर्तितापि स्मृता वापि पवित्रयति मानवम् ॥३॥\r\n\r\nनमामि शिरसा देवीं तुलसीं विलसत्तनुम् ।\r\nयां दृष्ट्वा पापिनो मर्त्या मुच्यन्ते सर्वकिल्बिषात् ॥४॥\r\n\r\nतुलस्या रक्षितं सर्वं जगदेतच्चराचरम् ।\r\nया विनिहन्ति पापानि दृष्ट्वा वा पापिभिर्नरैः ॥५॥\r\n\r\nनमस्तुलस्यतितरां यस्यै बद्ध्वाञ्जलिं कलौ ।\r\nकलयन्ति सुखं सर्वं स्त्रियो वैश्यास्तथाऽपरे ॥६॥\r\n\r\nतुलस्या नापरं किञ्चिद् दैवतं जगतीतले ।\r\nयथा पवित्रितो लोको विष्णुसङ्गेन वैष्णवः ॥७॥\r\n\r\nतुलस्याः पल्लवं विष्णोः शिरस्यारोपितं कलौ ।\r\nआरोपयति सर्वाणि श्रेयांसि वरमस्तके ॥८॥\r\n\r\nतुलस्यां सकला देवा वसन्ति सततं यतः ।\r\nअतस्तामर्चयेल्लोके सर्वान् देवान् समर्चयन् ॥९॥\r\n\r\nनमस्तुलसि सर्वज्ञे पुरुषोत्तमवल्लभे ।\r\nपाहि मां सर्वपापेभ्यः सर्वसम्पत्प्रदायिके ॥१०॥\r\n\r\nइति स्तोत्रं पुरा गीतं पुण्डरीकेण धीमता ।\r\nविष्णुमर्चयता नित्यं शोभनैस्तुलसीदलैः ॥११॥\r\n\r\nतुलसी श्रीर्महालक्ष्मीर्विद्याविद्या यशस्विनी ।\r\nधर्म्या धर्मानना देवी देवीदेवमनःप्रिया ॥२॥\r\n\r\nलक्ष्मीप्रियसखी देवी द्यौर्भूमिरचला चला ।\r\nषोडशैतानि नामानि तुलस्याः कीर्तयन्नरः ॥१३॥\r\n\r\nलभते सुतरां भक्तिमन्ते विष्णुपदं लभेत् ।\r\nतुलसी भूर्महालक्ष्मीः पद्मिनी श्रीर्हरिप्रिया ॥१४॥\r\n\r\nतुलसि श्रीसखि शुभे पापहारिणि पुण्यदे ।\r\nनमस्ते नारदनुते नारायणमनःप्रिये ॥१५॥\r\n\r\n॥ श्रीपुण्डरीककृतं तुलसीस्तोत्रं सम्पूर्णम् ॥\r\n",
    "favourite": "FALSE",
    "img_url": "/1/tulsi.webp",
    "tags": "tulsi",
    "video_id": "2IAB1BfbSJg"
  },
  {
    "id": 16,
    "title": "श्रीसत्यनारायणाष्टकम् स्त्रोत्रम",
    "content": "॥श्रीसत्यनारायणाष्टकम्॥\r\n\r\nआदिदेवं जगत्कारणं श्रीधरं \r\nलोकनाथं विभुं व्यापकं शंकरम् ।\r\nसर्वभक्तेष्टदं मुक्तिदं माधवं \r\nसत्यनारायणं विष्णुमीशम्भजे ॥१॥\r\n\r\nसर्वदा लोककल्याणपारायणं \r\nदेवगोविप्ररक्षार्थसद्विग्रहम् ।\r\nदीनहीनात्मभक्ताश्रयं सुन्दरम् \r\nसत्यनारायणं विष्णुमीशम्भजे  ॥२॥\r\n\r\nदक्षिणे यस्य गंगा शुभा शोभते \r\nराजते सा रमा यस्य वामे सदा ।\r\nयः प्रसन्नाननो भाति भव्यश्च तं\r\nसत्यनारायणं विष्णुमीशम्भजे॥३॥\r\n\r\nसंकटे संगरे यं जनः सर्वदा \r\nस्वात्मभीनाशनाय स्मरेत् पीडितः ।\r\nपूर्णकृत्यो भवेद् यत्प्रसादाच्च तं \r\nसत्यनारायणं विष्णुमीशम्भजे ॥४॥\r\n\r\nवाञ्छितं दुर्लभं यो ददाति प्रभुः \r\nसाधवे स्वात्मभक्ताय भक्तिप्रियः ।\r\nसर्वभूताश्रयं तं हि विश्वम्भरं \r\nसत्यनारायणं विष्णुमीशम्भजे ॥५॥\r\n\r\nब्राह्मणः साधुवैश्यश्च तुंगध्वजो \r\nयेऽभवन् विश्रुता यस्य भक्त्यामराः ।\r\nलीलया यस्य विश्वं ततं तं विभुं \r\nसत्यनारायणं विष्णुमीशम्भजे ॥६॥\r\n\r\nयेन चाब्रम्हाबालतृणं धार्यते \r\nसृज्यते पाल्यते सर्वमेतज्जगत् ।\r\nभक्तभावप्रियं श्रीदयासागरं \r\nसत्यनारायणं विष्णुमीशम्भजे ॥७॥\r\n\r\nसर्वकामप्रदं सर्वदा सत्प्रियं \r\nवन्दितं देववृन्दैर्मुनीन्द्रार्चितम् ।\r\nपुत्रपौत्रादिसर्वेष्टदं शाश्वतं \r\nसत्यनारायणं विष्णुमीशम्भजे ॥८॥\r\n\r\nअष्टकं सत्यदेवस्य भक्त्या नरः \r\nभावयुक्तो मुदा यस्त्रिसन्ध्यं पठेत् ।\r\nतस्य नश्यन्ति पापानि तेनाग्निना \r\nइन्धनानीव शुष्काणि सर्वाणि वै ॥९॥\r\n\r\n॥श्रीसत्यनारायणाष्टकम् सम्पूर्णम्॥",
    "favourite": "FALSE",
    "img_url": "/1/satyanarayana.webp",
    "tags": "vishnu",
    "video_id": "PZ3TAJb7vVE"
  },
  {
    "id": 17,
    "title": "श्रीशिवपञ्चाक्षरस्तोत्रम्",
    "content": "नागेन्द्रहाराय त्रिलोचनाय,\r\nभस्माङ्गरागाय महेश्वराय ।\r\nनित्याय शुद्धाय दिगम्बराय,\r\nतस्मै न काराय नमः शिवाय ॥१॥\r\n\r\nमन्दाकिनी सलिलचन्दन चर्चिताय,\r\nनन्दीश्वर प्रमथनाथ महेश्वराय ।\r\nमन्दारपुष्प बहुपुष्प सुपूजिताय,\r\nतस्मै म काराय नमः शिवाय ॥२॥\r\n\r\nशिवाय गौरीवदनाब्जवृन्द,\r\nसूर्याय दक्षाध्वरनाशकाय ।\r\nश्रीनीलकण्ठाय वृषध्वजाय,\r\nतस्मै शि काराय नमः शिवाय ॥३॥\r\n\r\nवसिष्ठकुम्भोद्भवगौतमार्य,\r\nमुनीन्द्रदेवार्चितशेखराय।\r\nचन्द्रार्क वैश्वानरलोचनाय,\r\nतस्मै व काराय नमः शिवाय ॥४॥\r\n\r\nयक्षस्वरूपाय जटाधराय,\r\nपिनाकहस्ताय सनातनाय ।\r\nदिव्याय देवाय दिगम्बराय,\r\nतस्मै य काराय नमः शिवाय ॥५॥\r\n\r\nपञ्चाक्षरमिदं पुण्यं यः पठेच्छिवसन्निधौ ।\r\nशिवलोकमवाप्नोति शिवेन सह मोदते ॥\r\n\r\n॥ इति श्री आदि गुरु शंकराचार्य रचित श्री शिवपंचाक्षर स्त्रोत्रम समापि ॥\r\nन – पृथ्वी तत्त्व का\r\nम – जल तत्त्व का\r\nशि – अग्नि तत्त्व का\r\nवा – वायु तत्त्व का और\r\nय – आकाश तत्त्व का प्रतिनिधित्व करता है।\r\n",
    "favourite": "FALSE",
    "img_url": "/1/shiv.webp",
    "tags": "shiv",
    "video_id": "xFvfdjw2eno"
  },
  {
    "id": 18,
    "title": "श्री शनि स्त्रोत्रम ",
    "content": "नम: कृष्णाय नीलाय शितिकण्ठ निभाय च।\r\nनम: कालाग्निरूपाय कृतान्ताय च वै नम:।1\r\n\r\nनमो निर्मांस देहाय दीर्घश्मश्रुजटाय च।\r\nनमो विशालनेत्राय शुष्कोदर भयाकृते। 2\r\n\r\nनम: पुष्कलगात्राय स्थूलरोम्णेऽथ वै नम:।\r\nनमो दीर्घाय शुष्काय कालदंष्ट्र नमोऽस्तु ते। 3\r\n\r\nनमस्ते कोटराक्षाय दुर्नरीक्ष्याय वै नम:।\r\nनमो घोराय रौद्राय भीषणाय कपालिने। 4\r\n\r\nनमस्ते सर्वभक्षाय बलीमुख नमोऽस्तु ते।\r\nसूर्यपुत्र नमस्तेऽस्तु भास्करेऽभयदाय च। 5\r\n\r\nअधोदृष्टे: नमस्तेऽस्तु संवर्तक नमोऽस्तु ते।\r\nनमो मन्दगते तुभ्यं निस्त्रिंशाय नमोऽस्तुते। 6\r\n\r\nतपसा दग्ध-देहाय नित्यं योगरताय च।\r\nनमो नित्यं क्षुधार्ताय अतृप्ताय च वै नम:। 7\r\n\r\nज्ञानचक्षुर्नमस्तेऽस्तु कश्यपात्मज-सूनवे।\r\nतुष्टो ददासि वै राज्यं रुष्टो हरसि तत्क्षणात्। 8\r\n\r\nदेवासुरमनुष्याश्च सिद्ध-विद्याधरोरगा:।\r\nत्वया विलोकिता: सर्वे नाशं यान्ति समूलत:। 9\r\n\r\nप्रसाद कुरु मे सौरे ! वारदो भव भास्करे।\r\nएवं स्तुतस्तदा सौरिर्ग्रहराजो महाबल:।10\r\n\r\n।। इति श्री शनि स्त्रोत्रम संपूर्णम ।।",
    "favourite": "FALSE",
    "img_url": "/1/shani.webp",
    "tags": "shani",
    "video_id": null
  },
  {
    "id": 19,
    "title": "गायत्री स्त्रोत्र",
    "content": "सुकल्याणीं वाणीं सुरमुनिवरैः पूजितपदाम् ।\r\nशिवामाद्यां वन्द्यां त्रिभुवनमयीं वेदजननीम् ।\r\nपरांशक्तिंस्रष्टुं विविध विधि रूपां गुणमयीम् ।\r\nजजेऽम्बा गायत्रीं परमसुभगानन्दजननीम् ।।1।।\r\n\r\nविशुद्धां सत्त्वस्थामखिल दुरवस्थादिहरणम् ।\r\nनिराकारां सारां सुविमल तपो मूर्त्तिमतुलाम् ।।\r\nजगज्ज्येष्ठां श्रेष्ठामसुरसुरपूजां श्रुतिनुताम् ।\r\nभजेऽम्बां गायत्रीं परमसुभगानन्दजननीम् ।।2।।\r\n\r\nतपोनिष्ठाभष्ठांस्वजनमन सन्ताप शमनीम् ।\r\nदयामूर्ति स्फूर्ति यतितति प्रसादैक सुलुभाम् ।।\r\nवरेण्यां पुण्यां तां निखिल भव बन्धापहरणीम् ।\r\nभ्जऽम्बां गायत्रीं परमसुभगानन्दजननीम् ।।3।।\r\n\r\nसदाराध्यां साध्यां सुमति मति विस्तारकरणीम् ।\r\nविशोकामालोकां हृदयगत मोहान्ध हरणीम् ।।\r\nपरा दिव्यां भव्यामगमभवसिन्ध्वेक तरणीम् ।\r\nभजेऽम्बां गायत्रीं परमसुभगानन्दजननीम् ।।4।।\r\n\r\nअजां द्वैतां त्रैतां विविधगुणरूपां सुविमलाम् ।\r\nतमो हन्त्रीं-तन्त्रीं मधुरनादां रसमयीम् ।।\r\nमहामान्यां धन्यां सततकरुणाशील विभवाम् ।\r\nभजेऽम्बां गायत्रीं परमसुभगानन्दजननीम् ।।5।।\r\n\r\nजगद्धात्रीं पात्रीं सकल भव संहार करणीम् ।\r\nसुविरां धीरां तां सुविमल तपो राशि सरणीम् ।।\r\nअनेकामेकां वै त्रियजगत्सदधिष्ठानपदवीम् ।\r\nभजेऽम्बां गायत्रीं परमसुभगानन्दजननीम् ।।6।।\r\n\r\nप्रबुद्धां बुद्धां तां स्वजनतति जाड्यापहरणीम् ।\r\nहिरण्यां गण्यां तां सुकविजन गीतां सुनिपुणीम् ।।\r\nसुविद्यां निरवद्याममल गुणगाथां भगवतीम् ।\r\nभजेऽम्बां गायत्रीं परमसुभगानन्दजननीम् ।।7।।\r\n\r\nअनन्तां शान्तां यां भजति बुध वृन्दः श्रुतिमयीम् ।\r\nसुगेयां ध्येयां यां स्मरति हृदि नित्यं सुरपतिः ।।\r\nसदा भक्त्या शक्त्या प्रणत मतिभिः प्रीतिवशगाम् ।\r\nभजेऽम्बां गायत्रीं परमसुभगानन्दजननीम् ।।8।।\r\n\r\nशुद्ध चित्ता पठेद्यस्तु गायत्र्या अष्टकं शुभम् ।\r\nअहो भाग्यो भवेल्लोके तस्मिन् माता प्रसीदति ।।9।।\r\n।। श्री गायत्री स्त्रोत्र संपूर्णम।।\r\n",
    "favourite": "FALSE",
    "img_url": "/1/gayatri.webp",
    "tags": "gayatri",
    "video_id": "gTtceHjR_MY"
  },
  {
    "id": 20,
    "title": "अन्नपूर्णा स्तोत्र",
    "content": "नित्यानन्दकरी वराभयकरी सौन्दर्यरत्नाकरी\r\nनिर्धूताखिलघोरपावनकरी प्रत्यक्षमाहेश्वरी ।\r\nप्रालेयाचलवंशपावनकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥१॥\r\n\r\nनानारत्नविचित्रभूषणकरी हेमाम्बराडम्बरी\r\nमुक्ताहारविलम्बमानविलसद्वक्षोजकुम्भान्तरी ।\r\nकाश्मीरागरुवासिताङ्गरुचिरे काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥२॥\r\n\r\nयोगानन्दकरी रिपुक्षयकरी धर्मार्थनिष्ठाकरी\r\nचन्द्रार्कानलभासमानलहरी त्रैलोक्यरक्षाकरी ।\r\nसर्वैश्वर्यसमस्तवाञ्छितकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥३॥\r\n\r\nकैलासाचलकन्दरालयकरी गौरी उमा शङ्करी\r\nकौमारी निगमार्थगोचरकरी ओङ्कारबीजाक्षरी ।\r\nमोक्षद्वारकपाटपाटनकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥४॥\r\n\r\nदृश्यादृश्यविभूतिवाहनकरी ब्रह्माण्डभाण्डोदरी\r\nलीलानाटकसूत्रभेदनकरी विज्ञानदीपाङ्कुरी ।\r\nश्रीविश्वेशमनःप्रसादनकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥५॥\r\n\r\nउर्वीसर्वजनेश्वरी भगवती मातान्नपूर्णेश्वरी\r\nवेणीनीलसमानकुन्तलहरी नित्यान्नदानेश्वरी ।\r\nसर्वानन्दकरी सदा शुभकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥६॥\r\n\r\nआदिक्षान्तसमस्तवर्णनकरी शम्भोस्त्रिभावाकरी\r\nकाश्मीरात्रिजलेश्वरी त्रिलहरी नित्याङ्कुरा शर्वरी ।\r\nकामाकाङ्क्षकरी जनोदयकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥७॥\r\n\r\nदेवी सर्वविचित्ररत्नरचिता दाक्षायणी सुन्दरी\r\nवामं स्वादुपयोधरप्रियकरी सौभाग्यमाहेश्वरी ।\r\nभक्ताभीष्टकरी सदा शुभकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥८॥\r\n\r\nचन्द्रार्कानलकोटिकोटिसदृशा चन्द्रांशुबिम्बाधरी\r\nचन्द्रार्काग्निसमानकुन्तलधरी चन्द्रार्कवर्णेश्वरी ।\r\nमालापुस्तकपाशासाङ्कुशधरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥९॥\r\n\r\nक्षत्रत्राणकरी महाऽभयकरी माता कृपासागरी\r\nसाक्षान्मोक्षकरी सदा शिवकरी विश्वेश्वरश्रीधरी ।\r\nदक्षाक्रन्दकरी निरामयकरी काशीपुराधीश्वरी\r\nभिक्षां देहि कृपावलम्बनकरी मातान्नपूर्णेश्वरी ॥१०॥\r\n\r\nअन्नपूर्णे सदापूर्णे शङ्करप्राणवल्लभे ।\r\nज्ञानवैराग्यसिद्ध्यर्थं भिक्षां देहि च पार्वति ॥११॥\r\n\r\nमाता च पार्वती देवी पिता देवो महेश्वरः ।\r\nबान्धवाः शिवभक्ताश्च स्वदेशो भुवनत्रयम् ॥१२॥\r\n\r\n॥इति श्री शंकराचार्य विरचितं अन्नपूर्णा स्त्रोत्रम संपूर्णम॥\r\n",
    "favourite": "FALSE",
    "img_url": "/1/annapurna.webp",
    "tags": "annapurna,devi",
    "video_id": "TlW9nGe0oos"
  },
  {
    "id": 21,
    "title": "श्री कनकधारा स्तोत्रम्",
    "content": "अङ्गं हरेः पुलकभूषणमाश्रयन्ती\r\nभृङ्गाङ्गनेव मुकुलाभरणं तमालम् ।\r\nअङ्गीकृताखिलविभूतिरपाङ्गलीला\r\nमाङ्गल्यदास्तु मम मङ्गलदेवतायाः ॥१॥\r\n\r\nमुग्धा मुहुर्विदधती वदने मुरारेः\r\nप्रेमत्रपाप्रणिहितानि गतागतानि ।\r\nमाला दृशोर्मधुकरीव महोत्पले या\r\nसा मे श्रियं दिशतु सागरसम्भवायाः ॥२॥\r\n\r\nविश्वामरेन्द्रपदविभ्रमदानदक्षम्_\r\nआनन्दहेतुरधिकं मुरविद्विषोऽपि ।\r\nईषन्निषीदतु मयि क्षणमीक्षणार्धम्_\r\nइन्दीवरोदरसहोदरमिन्दिरायाः ॥३॥\r\n\r\nआमीलिताक्षमधिगम्य मुदा मुकुन्दम्_\r\nआनन्दकन्दमनिमेषमनङ्गतन्त्रम् ।\r\nआकेकरस्थितकनीनिकपक्ष्मनेत्रं\r\nभूत्यै भवेन्मम भुजङ्गशयाङ्गनायाः ॥४॥\r\n\r\nबाह्वन्तरे मधुजितः श्रितकौस्तुभे या\r\nहारावलीव हरिनीलमयी विभाति ।\r\nकामप्रदा भगवतोऽपि कटाक्षमाला\r\nकल्याणमावहतु मे कमलालयायाः ॥५॥\r\n\r\nकालाम्बुदालिललितोरसि कैटभारेर्_\r\nधाराधरे स्फुरति या तडिदङ्गनेव ।\r\nमातुः समस्तजगतां महनीयमूर्तिर्_\r\nभद्राणि मे दिशतु भार्गवनन्दनायाः ॥६॥\r\n\r\nप्राप्तं पदं प्रथमतः किल यत्प्रभावान्\r\nमाङ्गल्यभाजि मधुमाथिनि मन्मथेन ।\r\nमय्यापतेत्तदिह मन्थरमीक्षणार्धं\r\nमन्दालसं च मकरालयकन्यकायाः ॥७॥\r\n\r\nदद्याद् दयानुपवनो द्रविणाम्बुधाराम्_\r\nअस्मिन्नकिञ्चनविहङ्गशिशौ विषण्णे ।\r\nदुष्कर्मघर्ममपनीय चिराय दूरं\r\nनारायणप्रणयिनीनयनाम्बुवाहः ॥८॥\r\n\r\nइष्टा विशिष्टमतयोऽपि यया दयार्द्र_\r\nदृष्ट्या त्रिविष्टपपदं सुलभं लभन्ते ।\r\nदृष्टिः प्रहृष्टकमलोदरदीप्तिरिष्टां\r\nपुष्टिं कृषीष्ट मम पुष्करविष्टरायाः ॥९॥\r\n\r\nगीर्देवतेति गरुडध्वजसुन्दरीति\r\nशाकम्भरीति शशिशेखरवल्लभेति ।\r\nसृष्टिस्थितिप्रलयकेलिषु संस्थितायै\r\nतस्यै नमस्त्रिभुवनैकगुरोस्तरुण्यै ॥१०॥\r\n\r\nश्रुत्यै नमोऽस्तु शुभकर्मफलप्रसूत्यै\r\nरत्यै नमोऽस्तु रमणीयगुणार्णवायै ।\r\nशक्त्यै नमोऽस्तु शतपत्रनिकेतनायै\r\nपुष्ट्यै नमोऽस्तु पुरुषोत्तमवल्लभायै ॥११॥\r\n\r\nनमोऽस्तु नालीकनिभाननायै\r\nनमोऽस्तु दुग्धोदधिजन्मभूत्यै ।\r\nनमोऽस्तु सोमामृतसोदरायै\r\nनमोऽस्तु नारायणवल्लभायै ॥१२॥\r\n\r\nसम्पत्कराणि सकलेन्द्रियनन्दनानि\r\nसाम्राज्यदानविभवानि सरोरुहाक्षि ।\r\nत्वद्वन्दनानि दुरिताहरणोद्यतानि\r\nमामेव मातरनिशं कलयन्तु मान्ये ॥१३॥\r\n\r\nयत्कटाक्षसमुपासनाविधिः\r\nसेवकस्य सकलार्थसम्पदः ।\r\nसंतनोति वचनाङ्गमानसैस्_\r\nत्वां मुरारिहृदयेश्वरीं भजे ॥१४॥\r\n\r\nसरसिजनिलये सरोजहस्ते\r\nधवलतमांशुकगन्धमाल्यशोभे ।\r\nभगवति हरिवल्लभे मनोज्ञे\r\nत्रिभुवनभूतिकरि प्रसीद मह्यम् ॥१५॥\r\n\r\nदिग्घस्तिभिः कनककुम्भमुखावसृष्ट_\r\nस्वर्वाहिनीविमलचारुजलप्लुताङ्गीम् ।\r\nप्रातर्नमामि जगतां जननीमशेष_\r\nलोकाधिनाथगृहिणीममृताब्धिपुत्रीम् ॥१६॥\r\n\r\nकमले कमलाक्षवल्लभे\r\nत्वं करुणापूरतरङ्गितैरपाङ्गैः ।\r\nअवलोकय मामकिञ्चनानां\r\nप्रथमं पात्रमकृत्रिमं दयायाः ॥१७॥\r\n\r\nस्तुवन्ति ये स्तुतिभिरमूभिरन्वहं\r\nत्रयीमयीं त्रिभुवनमातरं रमाम् ।\r\nगुणाधिका गुरुतरभाग्यभागिनो\r\nभवन्ति ते भुवि बुधभाविताशयाः ॥१८॥\r\n\r\n॥ आदि शंकराचार्य कृत ॥",
    "favourite": "FALSE",
    "img_url": "/1/devi.webp",
    "tags": "kanakdhara,devi",
    "video_id": "OvwY97FwOo0"
  },
  {
    "id": 22,
    "title": "कमल नेत्र स्त्रोत्रम",
    "content": "श्री कमल नेत्र कटि पीताम्बर,\r\nअधर मुरली गिरधरम ।\r\nमुकुट कुण्डल कर लकुटिया,\r\nसांवरे राधेवरम ॥1॥\r\n\r\nकूल यमुना धेनु आगे,\r\nसकल गोपयन के मन हरम ।\r\nपीत वस्त्र गरुड़ वाहन,\r\nचरण सुख नित सागरम ॥2॥\r\n\r\nकरत केल कलोल निश दिन,\r\nकुंज भवन उजागरम ।\r\nअजर अमर अडोल निश्चल,\r\nपुरुषोत्तम अपरा परम ॥3॥\r\n\r\nदीनानाथ दयाल गिरिधर,\r\nकंस हिरणाकुश हरणम ।\r\nगल फूल भाल विशाल लोचन,\r\nअधिक सुन्दर केशवम ॥4॥\r\n\r\nबंशीधर वासुदेव छइया,\r\nबलि छल्यो श्री वामनम ।\r\nजब डूबते गज राख लीनों,\r\nलंक छेद्यो रावनम ॥5॥\r\n\r\nसप्त दीप नवखण्ड चौदह,\r\nभवन कीनों एक पदम ।\r\nद्रोपदी की लाज राखी,\r\nकहां लौ उपमा करम ॥6॥\r\n\r\nदीनानाथ दयाल पूरण,\r\nकरुणा मय करुणा करम ।\r\nकवित्तदास विलास निशदिन,\r\nनाम जप नित नागरम ॥7॥\r\n\r\nप्रथम गुरु के चरण बन्दों,\r\nयस्य ज्ञान प्रकाशितम ।\r\nआदि विष्णु जुगादि ब्रह्मा,\r\nसेविते शिव संकरम ॥8॥\r\n\r\nश्रीकृष्ण केशव कृष्ण केशव,\r\nकृष्ण यदुपति केशवम ।\r\nश्रीराम रघुवर, राम रघुवर,\r\nराम रघुवर राघवम ॥9॥\r\n\r\nश्रीराम कृष्ण गोविन्द माधव,\r\nवासुदेव श्री वामनम ।\r\nमच्छ-कच्छ वाराह नरसिंह,\r\nपाहि रघुपति पावनम ॥10॥\r\n\r\nमथुरा में केशवराय विराजे,\r\nगोकुल बाल मुकुन्द जी ।\r\nश्री वृन्दावन में मदन मोहन,\r\nगोपीनाथ गोविन्द जी ॥11॥\r\n\r\nधन्य मथुरा धन्य गोकुल,\r\nजहाँ श्री पति अवतरे ।\r\nधन्य यमुना नीर निर्मल,\r\nग्वाल बाल सखावरे ॥12॥\r\n\r\nनवनीत नागर करत निरन्तर,\r\nशिव विरंचि मन मोहितम ।\r\nकालिन्दी तट करत क्रीड़ा,\r\nबाल अदभुत सुन्दरम ॥13॥\r\n\r\nग्वाल बाल सब सखा विराजे,\r\nसंग राधे भामिनी ।\r\nबंशी वट तट निकट यमुना,\r\nमुरली की टेर सुहावनी ॥14॥\r\n\r\nभज राघवेश रघुवंश उत्तम,\r\nपरम राजकुमार जी ।\r\nसीता के पति भक्तन के गति,\r\nजगत प्राण आधार जी ॥15॥\r\n\r\nजनक राजा पनक राखी,\r\nधनुष बाण चढ़ावहीं ।\r\nसती सीता नाम जाके,\r\nश्री रामचन्द्र प्रणामहीं ॥16॥\r\n\r\nजन्म मथुरा खेल गोकुल,\r\nनन्द के ह्रदि नन्दनम ।\r\nबाल लीला पतित पावन,\r\nदेवकी वसुदेवकम ॥17॥\r\n\r\nश्रीकृष्ण कलिमल हरण जाके,\r\nजो भजे हरिचरण को ।\r\nभक्ति अपनी देव माधव,\r\nभवसागर के तरण को ॥18॥\r\n\r\nजगन्नाथ जगदीश स्वामी,\r\nश्री बद्रीनाथ विश्वम्भरम ।\r\nद्वारिका के नाथ श्री पति,\r\nकेशवं प्रणमाम्यहम ॥19॥\r\n\r\nश्रीकृष्ण अष्टपदपढ़तनिशदिन,\r\nविष्णु लोक सगच्छतम ।\r\nश्रीगुरु रामानन्द अवतार स्वामी,\r\nकविदत्त दास समाप्ततम ॥20॥\r\n",
    "favourite": "FALSE",
    "img_url": "/1/vishnu.webp",
    "tags": "vishnu",
    "video_id": "-8BHjPcuN8U"
  },
  {
    "id": 23,
    "title": "माँ गंगा स्तोत्रम्",
    "content": "देवि सुरेश्वरि भगवति गङ्गे\r\nत्रिभुवनतारिणि तरलतरङ्गे ।\r\nशङ्करमौलिविहारिणि विमले\r\nमम मतिरास्तां तव पदकमले ॥१॥\r\n\r\nभागीरथि सुखदायिनि मातस्तव\r\nजलमहिमा निगमे ख्यातः ।\r\nनाहं जाने तव महिमानं\r\nपाहि कृपामयि मामज्ञानम् ॥ २॥\r\n\r\nहरिपदपाद्यतरङ्गिणि गङ्गे\r\nहिमविधुमुक्ताधवलतरङ्गे ।\r\nदूरीकुरु मम दुष्कृतिभारं\r\nकुरु कृपया भवसागरपारम् ॥ ३॥\r\n\r\nतव जलममलं येन निपीतं,\r\nपरमपदं खलु तेन गृहीतम् ।\r\nमातर्गङ्गे त्वयि यो भक्तः\r\nकिल तं द्रष्टुं न यमः शक्तः ॥ ४॥\r\n\r\nपतितोद्धारिणि जाह्नवि गङ्गे\r\nखण्डितगिरिवरमण्डितभङ्गे ।\r\nभीष्मजननि हे मुनिवरकन्ये,\r\nपतितनिवारिणि त्रिभुवनधन्ये ॥ ५॥\r\n\r\nकल्पलतामिव फलदां लोके,\r\nप्रणमति यस्त्वां न पतति शोके ।\r\nपारावारविहारिणि गङ्गे\r\nविमुखयुवतिकृततरलापाङ्गे ॥ ६॥\r\n\r\nतव चेन्मातः स्रोतःस्नातः\r\nपुनरपि जठरे सोऽपि न जातः ।\r\nनरकनिवारिणि जाह्नवि गङ्गे\r\nकलुषविनाशिनि महिमोत्तुङ्गे ॥ ७॥\r\n\r\nपुनरसदङ्गे पुण्यतरङ्गे\r\nजय जय जाह्नवि करुणापाङ्गे ।\r\nइन्द्रमुकुटमणिराजितचरणे\r\nसुखदे शुभदे भृत्यशरण्ये ॥ ८॥\r\n\r\nरोगं शोकं तापं पापं\r\nहर मे भगवति कुमतिकलापम्।\r\nत्रिभुवनसारे वसुधाहारे\r\nत्वमसि गतिर्मम खलु संसारे॥ ९॥\r\n\r\nअलकानन्दे परमानन्दे\r\nकुरु करुणामयि कातरवन्द्ये ।\r\nतव तटनिकटे यस्य निवासः\r\nखलु वैकुण्ठे तस्य निवासः ॥ १०॥\r\n\r\nवरमिह नीरे कमठो मीनः\r\nकिं वा तीरे शरटः क्षीणः ।\r\nअथवा श्वपचो मलिनो दीनस्तव\r\nन हि दूरे नृपतिकुलीनः॥ ११॥\r\n\r\nभो भुवनेश्वरि पुण्ये धन्ये\r\nदेवि द्रवमयि मुनिवरकन्ये ।\r\nगङ्गास्तवमिमममलं नित्यं\r\nपठति नरो यः स जयति सत्यम् ॥ १२॥\r\n\r\nयेषां हृदये गङ्गाभक्तिस्तेषां\r\nभवति सदा सुखमुक्तिः ।\r\nमधुराकान्तापज्झटिकाभिः\r\nपरमानन्दकलितललिताभिः ॥ १३॥\r\n\r\nगङ्गास्तोत्रमिदं भवसारं\r\nवाञ्छितफलदं विमलं सारम् ।\r\nशङ्करसेवकशङ्कररचितं पठति\r\nसुखी स्तव इति च समाप्तः ॥ १४॥\r\n\r\nदेवि सुरेश्वरि भगवति गङ्गे\r\nत्रिभुवनतारिणि तरलतरङ्गे ।\r\nशङ्करमौलिविहारिणि विमले\r\nमम मतिरास्तां तव पदकमले ॥\r\n॥ इति श्री शङ्कराचार्य विरचितं गंगा स्त्रोत्र समाप्तं ॥\r\n",
    "favourite": "FALSE",
    "img_url": "/1/ganga.webp",
    "tags": "ganga",
    "video_id": "BhZBUqKXCAc"
  },
  {
    "id": 24,
    "title": "श्री नर्मदा अष्टकम",
    "content": "सबिंदु सिन्धु सुस्खल तरंग भंग रंजितम\r\nद्विषत्सु पाप जात जात कारि वारि संयुतम\r\nकृतान्त दूत काल भुत भीति हारि वर्मदे\r\nत्वदीय पाद पंकजम नमामि देवी नर्मदे ॥1॥\r\n\r\nत्वदम्बु लीन दीन मीन दिव्य सम्प्रदायकम\r\nकलौ मलौघ भारहारि सर्वतीर्थ नायकं\r\nसुमस्त्य कच्छ नक्र चक्र चक्रवाक् शर्मदे\r\nत्वदीय पाद पंकजम नमामि देवी नर्मदे ॥2॥\r\n\r\nमहागभीर नीर पुर पापधुत भूतलं\r\nध्वनत समस्त पातकारि दरितापदाचलम\r\nजगल्ल्ये महाभये मृकुंडूसूनु हर्म्यदे\r\nत्वदीय पाद पंकजम नमामि देवी नर्मदे ॥3॥\r\n\r\nगतं तदैव में भयं त्वदम्बु वीक्षितम यदा\r\nमृकुंडूसूनु शौनका सुरारी सेवी सर्वदा\r\nपुनर्भवाब्धि जन्मजं भवाब्धि दुःख वर्मदे\r\nत्वदीय पाद पंकजम नमामि देवी नर्मदे ॥4॥\r\n\r\nअलक्षलक्ष किन्न रामरासुरादी पूजितं\r\nसुलक्ष नीर तीर धीर पक्षीलक्ष कुजितम\r\nवशिष्ठशिष्ट पिप्पलाद कर्दमादि शर्मदे\r\nत्वदीय पाद पंकजम नमामि देवी नर्मदे ॥5॥\r\n\r\nसनत्कुमार नाचिकेत कश्यपात्रि षटपदै\r\nधृतम स्वकीय मानषेशु नारदादि षटपदै:\r\nरविन्दु रन्ति देवदेव राजकर्म शर्मदे\r\nत्वदीय पाद पंकजम नमामि देवी नर्मदे ॥6॥\r\n\r\nअलक्षलक्ष लक्षपाप लक्ष सार सायुधं\r\nततस्तु जीवजंतु तंतु भुक्तिमुक्ति दायकं\r\nविरन्ची विष्णु शंकरं स्वकीयधाम वर्मदे\r\nत्वदीय पाद पंकजम नमामि देवी नर्मदे ॥7॥\r\n\r\nअहोमृतम श्रुवन श्रुतम महेषकेश जातटे\r\nकिरात सूत वाड़वेषु पण्डिते शठे नटे\r\nदुरंत पाप ताप हारि सर्वजंतु शर्मदे\r\nत्वदीय पाद पंकजम नमामि देवी नर्मदे ॥8॥\r\n\r\nइदन्तु नर्मदाष्टकम त्रिकलामेव ये सदा\r\nपठन्ति ते निरंतरम न यान्ति दुर्गतिम कदा\r\nसुलभ्य देव दुर्लभं महेशधाम गौरवम\r\nपुनर्भवा नरा न वै त्रिलोकयंती रौरवम ॥9॥\r\n\r\nत्वदीय पाद पंकजम नमामि देवी नर्मदे\r\nनमामि देवी नर्मदे, नमामि देवी नर्मदे\r\nत्वदीय पाद पंकजम नमामि देवी नर्मदे॥\r\n",
    "favourite": "FALSE",
    "img_url": "/1/vishnu.webp",
    "tags": "devi",
    "video_id": "llbLXMoJKyg"
  },
  {
    "id": 25,
    "title": "श्री रङ्गनाथाष्टकम् ",
    "content": "आनन्दरूपे निजबोधरूपे\r\nब्रह्मस्वरूपे श्रुतिमूर्तिरूपे ।\r\nशशाङ्करूपे रमणीयरूपे\r\nश्रीरङ्गरूपे रमतां मनो मे ॥ १ ॥\r\n\r\nकावेरितीरे करुणाविलोले\r\nमन्दारमूले धृतचारुकेले ।\r\nदैत्यान्तकालेऽखिललोकलीले\r\nश्रीरङ्गलीले रमतां मनो मे ॥ २ ॥\r\n\r\nलक्ष्मीनिवासे जगतां निवासे\r\nहृत्पद्मवासे रविबिम्बवासे ।\r\nकृपानिवासे गुणबृन्दवासे\r\nश्रीरङ्गवासे रमतां मनो मे ॥ ३ ॥\r\n\r\nब्रह्मादिवन्द्ये जगदेकवन्द्ये\r\nमुकुन्दवन्द्ये सुरनाथवन्द्ये ।\r\nव्यासादिवन्द्ये सनकादिवन्द्ये\r\nश्रीरङ्गवन्द्ये रमतां मनो मे ॥ ४ ॥\r\n\r\nब्रह्माधिराजे गरुडाधिराजे\r\nवैकुण्ठराजे सुरराजराजे ।\r\nत्रैलोक्यराजेऽखिललोकराजे\r\nश्रीरङ्गराजे रमतां मनो मे ॥ ५ ॥\r\n\r\nअमोघमुद्रे परिपूर्णनिद्रे\r\nश्रीयोगनिद्रे ससमुद्रनिद्रे ।\r\nश्रितैकभद्रे जगदेकनिद्रे\r\nश्रीरङ्गभद्रे रमतां मनो मे ॥ ६ ॥\r\n\r\nसचित्रशायी भुजगेन्द्रशायी\r\nनन्दाङ्कशायी कमलाङ्कशायी ।\r\nक्षीराब्धिशायी वटपत्रशायी\r\nश्रीरङ्गशायी रमतां मनो मे ॥ ७ ॥\r\n\r\nइदं हि रङ्गं त्यजतामिहाङ्गं\r\nपुनर्न चाङ्गं यदि चाङ्गमेति ।\r\nपाणौ रथाङ्गं चरणेऽम्बु गाङ्गं\r\nयाने विहङ्गं शयने भुजङ्गम् ॥ ८ ॥\r\n\r\nरङ्गनाथाष्टकं पुण्यं प्रातरुत्थाय यः पठेत् ।\r\nसर्वान्कामानवाप्नोति रङ्गिसायुज्यमाप्नुयात् ॥ ९ ॥\r\n\r\nइति श्री रङ्गनाथाष्टकम् ।",
    "favourite": "FALSE",
    "img_url": "/2/vishnu.webp",
    "tags": "vishnu",
    "video_id": "Hp--gEkHvAQ"
  },
  {
    "id": 26,
    "title": "श्री जगन्नाथाष्टकम",
    "content": "कदाचित् कालिन्दी तट विपिन सङ्गीत तरलो\r\nमुदाभीरी नारी वदन कमला स्वाद मधुपः\r\nरमा शम्भु ब्रह्मामरपति गणेशार्चित पदो\r\nजगन्नाथः स्वामी नयन पथ गामी भवतु मे ॥१॥\r\n\r\nभुजे सव्ये वेणुं शिरसि शिखिपिच्छं कटितटे\r\nदुकूलं नेत्रान्ते सहचर-कटाक्षं विदधते ।\r\nसदा श्रीमद्-वृन्दावन-वसति-लीला-परिचयो\r\nजगन्नाथः स्वामी नयन-पथ-गामी भवतु मे ॥२॥\r\n\r\nमहाम्भोधेस्तीरे कनक रुचिरे नील शिखरे\r\nवसन् प्रासादान्तः सहज बलभद्रेण बलिना ।\r\nसुभद्रा मध्यस्थः सकलसुर सेवावसरदो\r\nजगन्नाथः स्वामी नयन-पथ-गामी भवतु मे ॥३॥\r\n\r\nकृपा पारावारः सजल जलद श्रेणिरुचिरो\r\nरमा वाणी रामः स्फुरद् अमल पङ्केरुहमुखः ।\r\nसुरेन्द्रैर् आराध्यः श्रुतिगण शिखा गीत चरितो\r\nजगन्नाथः स्वामी नयन पथ गामी भवतु मे ॥४॥\r\n\r\nरथारूढो गच्छन् पथि मिलित भूदेव पटलैः\r\nस्तुति प्रादुर्भावम् प्रतिपदमुपाकर्ण्य सदयः ।\r\nदया सिन्धुर्बन्धुः सकल जगतां सिन्धु सुतया\r\nजगन्नाथः स्वामी नयन पथ गामी भवतु मे ॥५॥\r\n\r\nपरंब्रह्मापीड़ः कुवलय-दलोत्फुल्ल-नयनो\r\nनिवासी नीलाद्रौ निहित-चरणोऽनन्त-शिरसि ।\r\nरसानन्दी राधा-सरस-वपुरालिङ्गन-सुखो\r\nजगन्नाथः स्वामी नयन-पथगामी भवतु मे ॥६॥\r\n\r\nन वै याचे राज्यं न च कनक माणिक्य विभवं\r\nन याचेऽहं रम्यां सकल जन काम्यां वरवधूम् ।\r\nसदा काले काले प्रमथ पतिना गीतचरितो\r\nजगन्नाथः स्वामी नयन पथ गामी भवतु मे ॥७॥\r\n\r\nहर त्वं संसारं द्रुततरम् असारं सुरपते\r\nहर त्वं पापानां विततिम् अपरां यादवपते ।\r\nअहो दीनेऽनाथे निहित चरणो निश्चितमिदं\r\nजगन्नाथः स्वामी नयन पथ गामी भवतु मे ॥८॥\r\n\r\nजगन्नाथाष्टकं पुन्यं यः पठेत् प्रयतः शुचिः ।\r\nसर्वपाप विशुद्धात्मा विष्णुलोकं स गच्छति ॥९॥\r\n\r\n॥ इति श्रीमत् शंकराचार्यविरचितं जगन्नाथाष्टकं संपूर्णम् ॥\r\n",
    "favourite": "FALSE",
    "img_url": "/1/jagganath.webp",
    "tags": "jagganath",
    "video_id": "AaRyGJxpCqY"
  },
  {
    "id": 27,
    "title": "श्री हरी स्त्रोतम",
    "content": "जगज्जालपालं चलत्कण्ठमालं\r\nशरच्चन्द्रभालं महादैत्यकालं\r\nनभोनीलकायं दुरावारमायं\r\nसुपद्मासहायम् भजेऽहं भजेऽहं ॥1\r\n\r\nसदाम्भोधिवासं गलत्पुष्पहासं\r\nजगत्सन्निवासं शतादित्यभासं\r\nगदाचक्रशस्त्रं लसत्पीतवस्त्रं\r\nहसच्चारुवक्त्रं भजेऽहं भजेऽहं ॥2\r\n\r\nरमाकण्ठहारं श्रुतिव्रातसारं\r\nजलान्तर्विहारं धराभारहारं\r\nचिदानन्दरूपं मनोज्ञस्वरूपं\r\nध्रुतानेकरूपं भजेऽहं भजेऽहं ॥3\r\n\r\nजराजन्महीनं परानन्दपीनं\r\nसमाधानलीनं सदैवानवीनं\r\nजगज्जन्महेतुं सुरानीककेतुं\r\nत्रिलोकैकसेतुं भजेऽहं भजेऽहं ॥4\r\n\r\nकृताम्नायगानं खगाधीशयानं\r\nविमुक्तेर्निदानं हरारातिमानं\r\nस्वभक्तानुकूलं जगद्व्रुक्षमूलं\r\nनिरस्तार्तशूलं भजेऽहं भजेऽहं ॥5\r\n\r\nसमस्तामरेशं द्विरेफाभकेशं\r\nजगद्विम्बलेशं ह्रुदाकाशदेशं\r\nसदा दिव्यदेहं विमुक्ताखिलेहं\r\nसुवैकुण्ठगेहं भजेऽहं भजेऽहं ॥6\r\n\r\nसुरालिबलिष्ठं त्रिलोकीवरिष्ठं\r\nगुरूणां गरिष्ठं स्वरूपैकनिष्ठं\r\nसदा युद्धधीरं महावीरवीरं\r\nमहाम्भोधितीरं भजेऽहं भजेऽहं ॥7\r\n\r\nरमावामभागं तलानग्रनागं\r\nकृताधीनयागं गतारागरागं\r\nमुनीन्द्रैः सुगीतं सुरैः संपरीतं\r\nगुणौधैरतीतं भजेऽहं भजेऽहं ॥8\r\n\r\nफलश्रुति\r\nइदं यस्तु नित्यं समाधाय चित्तं\r\nपठेदष्टकं कण्ठहारम् मुरारे:\r\nस विष्णोर्विशोकं ध्रुवं याति लोकं\r\nजराजन्मशोकं पुनर्विन्दते नो ॥\r\n",
    "favourite": "FALSE",
    "img_url": "/1/vishnu.webp",
    "tags": "vishnu",
    "video_id": "drqlyZ14Z7s"
  },
  {
    "id": 28,
    "title": "श्रीहनुमानत्ताण्डवस्तोत्रम्",
    "content": "॥ ध्यान॥\r\n\r\nवन्दे सिन्दूरवर्णाभं लोहिताम्बरभूषितम्।\r\nरक्ताङ्गरागशोभाढ्यं शोणापुच्छं कपीश्वरम्॥\r\n\r\n॥ स्तोत्र पाठ ॥\r\n\r\nभजे समीरनन्दनं, सुभक्तचित्तरञ्जनं,\r\nदिनेशरूपभक्षकं, समस्तभक्तरक्षकम्।\r\nसुकण्ठकार्यसाधकं, विपक्षपक्षबाधकं,\r\nसमुद्रपारगामिनं, नमामि सिद्धकामिनम्॥1॥\r\n\r\nसुशङ्कितं सुकण्ठभुक्तवान् हि यो हितं\r\nवचस्त्वमाशु धैर्य्यमाश्रयात्र वो भयं कदापि न।\r\nइति प्लवङ्गनाथभाषितं निशम्य वान-\r\nराऽधिनाथ आप शं तदा, स रामदूत आश्रयः॥2॥\r\n\r\nसुदीर्घबाहुलोचनेन, पुच्छगुच्छशोभिना,\r\nभुजद्वयेन सोदरीं निजांसयुग्ममास्थितौ।\r\nकृतौ हि कोसलाधिपौ, कपीशराजसन्निधौ,\r\nविदहजेशलक्ष्मणौ, स मे शिवं करोत्वरम्॥3॥\r\n\r\nसुशब्दशास्त्रपारगं, विलोक्य रामचन्द्रमाः,\r\nकपीश नाथसेवकं, समस्तनीतिमार्गगम्।\r\nप्रशस्य लक्ष्मणं प्रति, प्रलम्बबाहुभूषितः\r\nकपीन्द्रसख्यमाकरोत्, स्वकार्यसाधकः प्रभुः॥4॥\r\n\r\nप्रचण्डवेगधारिणं, नगेन्द्रगर्वहारिणं,\r\nफणीशमातृगर्वहृद्दृशास्यवासनाशकृत्।\r\nविभीषणेन सख्यकृद्विदेह जातितापहृत्,\r\nसुकण्ठकार्यसाधकं, नमामि यातुधतकम्॥5॥\r\n\r\nनमामि पुष्पमौलिनं, सुवर्णवर्णधारिणं\r\nगदायुधेन भूषितं, किरीटकुण्डलान्वितम्।\r\nसुपुच्छगुच्छतुच्छलंकदाहकं सुनायकं\r\nविपक्षपक्षराक्षसेन्द्र-सर्ववंशनाशकम्॥6॥\r\n\r\nरघूत्तमस्य सेवकं नमामि लक्ष्मणप्रियं\r\nदिनेशवंशभूषणस्य मुद्रीकाप्रदर्शकम्।\r\nविदेहजातिशोकतापहारिणम् प्रहारिणम्\r\nसुसूक्ष्मरूपधारिणं नमामि दीर्घरूपिणम्॥7॥\r\n\r\nनभस्वदात्मजेन भास्वता त्वया कृता\r\nमहासहा यता यया द्वयोर्हितं ह्यभूत्स्वकृत्यतः।\r\nसुकण्ठ आप तारकां रघूत्तमो विदेहजां\r\nनिपात्य वालिनं प्रभुस्ततो दशाननं खलम्॥8॥\r\n\r\nइमं स्तवं कुजेऽह्नि यः पठेत्सुचेतसा नरः\r\nकपीशनाथसेवको भुनक्तिसर्वसम्पदः।\r\nप्लवङ्गराजसत्कृपाकताक्षभाजनस्सदा\r\nन शत्रुतो भयं भवेत्कदापि तस्य नुस्त्विह॥9॥\r\n\r\nनेत्राङ्गनन्दधरणीवत्सरेऽनङ्गवासरे।\r\nलोकेश्वराख्यभट्टेन हनुमत्ताण्डवं कृतम्॥10॥\r\n\r\n॥ इति श्रीहनुमत्ताण्डवस्तोत्रम् सम्पूर्णम् ॥",
    "favourite": "FALSE",
    "img_url": "/1/hanuman.webp",
    "tags": "hanuman",
    "video_id": "ppxK3GTMe3g"
  },
  {
    "id": 29,
    "title": "गणेश संकटनाशन स्त्रोत्र",
    "content": "॥ श्री गणेशायनमः ॥\r\n\r\nनारद उवाच -\r\n\r\nप्रणम्यं शिरसा देव गौरीपुत्रं विनायकम ।\r\nभक्तावासं: स्मरैनित्यंमायु:कामार्थसिद्धये ॥1॥\r\n\r\nप्रथमं वक्रतुंडंच एकदंतं द्वितीयकम ।\r\nतृतीयं कृष्णं पिङा्क्षं गजवक्त्रं चतुर्थकम ॥2॥\r\n\r\nलम्बोदरं पंचमं च षष्ठं विकटमेव च ।\r\nसप्तमं विघ्नराजेन्द्रं धूम्रवर्ण तथाष्टकम् ॥3॥\r\n\r\nनवमं भालचन्द्रं च दशमं तु विनायकम ।\r\nएकादशं गणपतिं द्वादशं तु गजाननम ॥4॥\r\n\r\nद्वादशैतानि नामानि त्रिसंध्य य: पठेन्नर: ।\r\nन च विघ्नभयं तस्य सर्वासिद्धिकरं प्रभो ॥5॥\r\n\r\nविद्यार्थी लभते विद्यां धनार्थी लभते धनम् ।\r\nपुत्रार्थी लभते पुत्रान् मोक्षार्थी लभते गतिम् ॥6॥\r\n\r\nजपेद्वगणपतिस्तोत्रं षड्भिर्मासै: फलं लभेत् ।\r\nसंवत्सरेण सिद्धिं च लभते नात्र संशय: ॥7॥\r\n\r\nअष्टभ्यो ब्राह्मणेभ्यश्च लिखित्वां य: समर्पयेत ।\r\nतस्य विद्या भवेत्सर्वा गणेशस्य प्रसादत: ॥8॥\r\n\r\n॥ इति श्रीनारदपुराणे संकष्टनाशनं गणेशस्तोत्रं सम्पूर्णम्॥\r\n",
    "favourite": "FALSE",
    "img_url": "/1/ganesh.webp",
    "tags": "ganesh",
    "video_id": "fENu5kCRQ8U"
  },
  {
    "id": 30,
    "title": "गुरु स्तोत्र",
    "content": "गुरुर्ब्रह्मा गुरुर्विष्णुः गुरुर्देवो महेश्वरः।\r\nगुरुस्साक्षात्परं ब्रह्म तस्मै श्री गुरवे नमः ॥1 \r\n\r\nअखण्डमण्डलाकारं व्याप्तं येन चराचरं।\r\nतत्पदं दर्शितं येन तस्मै श्री गुरवे नमः ॥2॥\r\n\r\nअज्ञानतिमिरान्धस्य ज्ञानाञ्जनशलाकया।\r\nचक्षुरुन्मीलितं येन तस्मै श्री गुरवे नमः॥3॥\r\n\r\nस्थावरं जगमं व्याप्तं येन कृत्स्नं चराचरम् । \r\nतत्पादं दर्शितं येन तस्मै श्रीगुरुवे नमः॥4॥\r\n\r\nचिद्रूपेण परिव्याप्तं त्रैलोक्यं सचराचरम् ।\r\nतत्पादं दर्शितं येन तस्मै श्रीगुरवे नमः ॥5॥\r\n\r\nसर्वश्रुतिशिरोरत्नसमुद्भासितमूर्तये ।\r\nवेदांतम्बुजसूर्याय तस्मै श्रीगुरवे नमः ॥6॥\r\n\r\nचैतन्यः शाश्वतः शान्तो व्योमतीतोनिरंजनः ।\r\nबिन्दूनादकलातीतस्तस्मै श्रीगुरवे नमः ॥7॥\r\n\r\nज्ञानशक्तिसमारूढस्तत्त्वमालाविभूषितः । \r\nभुक्तिमुक्तिप्रदाता च तस्मै श्रीगुरवे नमः ॥8॥\r\n\r\nअनेकजन्मसंप्राप्तकर्मबन्धविदाहिने ।\r\nआत्मज्ञानप्रदानेन तस्मै श्री गुरवे नमः ॥9॥\r\n\r\nशोषणं भवसिन्धोश्च प्रपन्नं सारसम्पदाः ।\r\nयस्य पादोदकं सम्यक् तस्मै श्रीगुरवे नमः ॥10॥\r\n\r\nगुरोरधिकं तत्त्वं न गुरोरधिकं तपः ।\r\nतत्त्वज्ञानात् परं नास्ति तस्मै श्रीगुरवे नमः ॥11॥\r\n\r\nमन्नाथः श्रीजगन्नाथो मद्गुरुः श्रीजगद्गुरुः।\r\nममात्मासर्वभूतात्मा तस्मै श्री गुरवे नमः ॥12॥\r\n\r\nगुरुरादिरानादिश्च गुरुः परमदैवतम् ।\r\nगुरोः परतं नास्ति तस्मै श्रीगुरवे नमः ॥13॥\r\n\r\nबर्ह्मानन्दं परमसुखदं केवलं ज्ञानमूर्तिम्,\r\nद्वन्द्वातीतं गगनसदृशं तत्त्वमस्यादिलक्ष्यम् ॥14॥\r\n\r\nएकं नित्यं विमलमचलं सर्वधीसाक्षिभूतं,\r\nभावातीतं त्रिगुणरहितं सद्गुरुं तं नमामि ॥15॥\r\n",
    "favourite": "FALSE",
    "img_url": "/1/om.webp",
    "tags": "prathna",
    "video_id": "i4eI37F1DE0"
  },
  {
    "id": 31,
    "title": "महामृत्युंजय स्त्रोत्र ",
    "content": "॥ श्री महामृत्युंजय स्तॊत्रम्॥.\r\n\r\nॐ अस्य श्री महा मृत्युंजय स्तॊत्र मंत्रस्य\r\nश्री मार्कांडॆय ऋषिः अनुष्टुप् छंदः\r\nश्री मृत्युंजयॊ दॆवता गौरीशक्तिः मम सर्वारिष्ट\r\nसमस्त मृत्त्युशांत्यर्थं सकलैश्वर्य प्राप्त्यर्थं\r\nजपॆ विनियॊगः अथ ध्यानम्\r\n\r\nचंद्रर्काग्निविलॊचनं स्मितमुखं पद्मद्वयांतः स्थितम्’\r\nमुद्रापाश मृगाक्ष सत्रविलसत् पाणिं हिमांशुं प्रभुम्\r\n\r\nकॊटींदु प्रहरत् सुधाप्लुत तनुं हारादिभोषॊज्वलं\r\nकांतं विश्वविमॊहनं पशुपतिं मृत्युंजयं भावयॆत्\r\n\r\nॐ रुद्रं पशुपतिं स्थाणुं नीलकंठमुमापतिम्।\r\nनमामि शिरसा दॆवं किं नॊ मृत्यु: करिष्यति ॥ १ ॥\r\n\r\nनीलकंठं कालमूर्तिं कालज्ञं कालनाशनम्।\r\nनमामि शिरसा दॆवं किं नॊ मृत्यु: करिष्यति ॥ २ ॥\r\n\r\nनीलकंठं विरूपाक्षं निर्मलं निलयप्रदम्।\r\nनमामि शिरसा दॆवं किं नॊ मृत्यु: करिष्यति ॥ ३ ॥\r\n\r\nवामदॆवं महादॆवं लॊकनाथं जगद्गुरम्।\r\nनमामि शिरसा दॆवं किं नॊ मृत्यु: करिष्यति ॥ ४ ॥\r\n\r\nदॆवदॆवं जगन्नाथं दॆवॆशं वृषभध्वजम्।\r\nनमामि शिरसा दॆवं किं नॊ मृत्यु: करिष्यति ॥ ५ ॥\r\n\r\nगंगादरं महादॆवं सर्पाभरणभूषितम्।\r\nनमामि शिरसा दॆवं किं नॊ मृत्यु: करिष्यति ॥ ६ ॥\r\n\r\nत्र्यक्षं चतुर्भुजं शांतं जटामुकुटधारणम्।\r\nनमामि शिरसा दॆवं किं नॊ मृत्यु: करिष्यति ॥ ७ ॥\r\n\r\nभस्मॊद्धूलितसर्वांगं नागाभरणभूषितम्।\r\nनमामि शिरसा दॆवं किं नॊ मृत्यु: करिष्यति ॥ ८ ॥\r\n\r\nअनंतमव्ययं शांतं अक्षमालाधरं हरम्।\r\nनमामि शिरसा दॆवं किं नॊ मृत्यु: करिष्यति ॥ ९ ॥\r\n\r\nआनंदं परमं नित्यं कैवल्यपददायिनम्।\r\nनमामि शिरसा दॆवं किं नॊ मृत्यु: करिष्यति ॥ १० ॥\r\n\r\nअर्धनारीश्वरं दॆवं पार्वतीप्राणनायकम्।\r\nनमामि शिरसा दॆवं किं नॊ मृत्यु: करिष्यति ॥ ११ ॥\r\n\r\nप्रलयस्थितिकर्तारं आदिकर्तारमीश्वरम्।\r\nनमामि शिरसा दॆवं किं नॊ मृत्यु: करिष्यति ॥ १२ ॥\r\n\r\nव्यॊमकॆशं विरूपाक्षं चंद्रार्द्ध कृतशॆखरम्।\r\nनमामि शिरसा दॆवं किं नॊ मृत्यु: करिष्यति ॥ १३ ॥\r\n\r\nगंगाधरं शशिधरं शंकरं शूलपाणिनम्।\r\nनमामि शिरसा दॆवं किं नॊ मृत्यु: करिष्यति ॥ १४ ॥\r\n\r\nअनाथं परमानंदं कैवल्यपददायिनम्।\r\nनमामि शिरसा दॆवं किं नॊ मृत्यु: करिष्यति ॥ १५ ॥\r\n\r\nस्वर्गापवर्ग दातारं सृष्टिस्थित्यांतकारिणम्।\r\nनमामि शिरसा दॆवं किं नॊ मृत्यु: करिष्यति ॥ १६ ॥\r\n\r\nकल्पायुर्द्दॆहि मॆ पुण्यं यावदायुररॊगताम्।\r\nनमामि शिरसा दॆवं किं नॊ मृत्यु: करिष्यति ॥ १७ ॥\r\n\r\nशिवॆशानां महादॆवं वामदॆवं सदाशिवम्।\r\nनमामि शिरसा दॆवं किं नॊ मृत्यु: करिष्यति ॥ १८ ॥\r\n\r\nउत्पत्ति स्थितिसंहार कर्तारमीश्वरं गुरुम्।\r\nनमामि शिरसा दॆवं किं नॊ मृत्यु: करिष्यति ॥ १९ ॥\r\n\r\nफलश्रुति\r\n\r\nमार्कंडॆय कृतं स्तॊत्रं य: पठॆत्शिवसन्निधौ ।\r\nतस्य मृत्युभयं नास्ति न अग्निचॊरभयं क्वचित्॥ २० ॥\r\n\r\nशतावृतं प्रकर्तव्यं संकटॆ कष्टनाशनम्।\r\nशुचिर्भूत्वा पठॆत्स्तॊत्रं सर्वसिद्धिप्रदायकम्॥ २१ ॥\r\n\r\nमृत्युंजय महादॆव त्राहि मां शरणागतम्।\r\nजन्ममृत्यु जरारॊगै: पीडितं कर्मबंधनै: ॥ २२ ॥\r\n\r\nतावकस्त्वद्गतप्राणस्त्व च्चित्तॊऽहं सदा मृड ।\r\nइति विज्ञाप्य दॆवॆशं त्र्यंबकाख्यममं जपॆत्॥ २३ ॥\r\n\r\nनम: शिवाय सांबाय हरयॆ परमात्मनॆ ।\r\nप्रणतक्लॆशनाशाय यॊगिनां पतयॆ नम: ॥ २४ ॥\r\n\r\n॥ इती श्री मार्कंडॆयपुराणॆ महा मृत्युंजय स्तॊत्रं संपूर्णम्॥",
    "favourite": "FALSE",
    "img_url": "/1/shiv.webp",
    "tags": "shiv",
    "video_id": "OlmS4j144jQ"
  },
  {
    "id": 32,
    "title": "श्री गणेश मंगलाष्टक",
    "content": "गजाननाय गांगेयसहजाय सदात्मने ।\r\nगौरीप्रिय तनूजाय गणेशायास्तु मंगलम् ॥ 1 ॥\r\nनागयज्ञोपवीदाय नतविघ्नविनाशिने ।\r\nनंद्यादि गणनाथाय नायकायास्तु मंगलम् ॥ 2 ॥\r\nइभवक्त्राय चेंद्रादि वंदिताय चिदात्मने ।\r\nईशानप्रेमपात्राय नायकायास्तु मंगलम् ॥ 3 ॥\r\nसुमुखाय सुशुंडाग्रात्-क्षिप्तामृतघटाय च ।\r\nसुरबृंद निषेव्याय चेष्टदायास्तु मंगलम् ॥ 4 ॥\r\nचतुर्भुजाय चंद्रार्धविलसन्मस्तकाय च ।\r\nचरणावनतानंततारणायास्तु मंगलम् ॥ 5 ॥\r\nवक्रतुंडाय वटवे वन्याय वरदाय च ।\r\nविरूपाक्ष सुतायास्तु मंगलम् ॥ 6 ॥\r\nप्रमोदमोदरूपाय सिद्धिविज्ञानरूपिणे ।\r\nप्रकृष्टा पापनाशाय फलदायास्तु मंगलम् ॥ 7 ॥\r\nमंगलं गणनाथाय मंगलं हरसूनने ।\r\nमंगलं विघ्नराजाय विघहर्त्रेस्तु मंगलम् ॥ 8 ॥\r\nश्लोकाष्टकमिदं पुण्यं मंगलप्रद मादरात् ।\r\nपठितव्यं प्रयत्नेन सर्वविघ्ननिवृत्तये ॥\r\n\r\n॥ इति श्री गणेश मंगलाष्टकम् ॥ \r\n",
    "favourite": "FALSE",
    "img_url": "/1/ganesh.webp",
    "tags": "ganesh",
    "video_id": "FNrWeNF5bW4"
  },
  {
    "id": 33,
    "title": "श्री पार्वतीवल्लभाष्टकम् ",
    "content": "नमो भूतनाथं नमो देवदेवं\r\nनमः कालकालं नमो दिव्यतेजम् ।\r\nनमः कामभस्मं नमश्शान्तशीलं\r\nभजे पार्वतीवल्लभं नीलकण्ठम् ॥ १ ॥\r\n\r\nसदा तीर्थसिद्धं सदा भक्तरक्षं\r\nसदा शैवपूज्यं सदा शुभ्रभस्मम् ।\r\nसदा ध्यानयुक्तं सदा ज्ञानतल्पं\r\nभजे पार्वतीवल्लभं नीलकण्ठम् ॥ २ ॥\r\n\r\nश्मशानं शयानं महास्थानवासं\r\nशरीरं गजानां सदा चर्मवेष्टम् ।\r\nपिशाचं निशोचं पशूनां प्रतिष्ठं\r\nभजे पार्वतीवल्लभं नीलकण्ठम् ॥ ३ ॥\r\n\r\nफणीनागकण्ठे भुजङ्गाद्यनेकं\r\nगले रुण्डमालं महावीर शूरम् ।\r\nकटिव्याघ्रचर्मं चिताभस्मलेपं\r\nभजे पार्वतीवल्लभं नीलकण्ठम् ॥ ४ ॥\r\n\r\nशिरश्शुद्धगङ्गा शिवा वामभागं\r\nबृहद्दीर्घकेशं सदा मां त्रिणेत्रम् ।\r\nफणीनागकर्णं सदा फालचन्द्रं\r\nभजे पार्वतीवल्लभं नीलकण्ठम् ॥ ५ ॥\r\n\r\nकरे शूलधारं महाकष्टनाशं\r\nसुरेशं वरेशं महेशं जनेशम् ।\r\nधनेशामरेशं ध्वजेशं गिरीशं\r\nभजे पार्वतीवल्लभं नीलकण्ठम् ॥ ६ ॥\r\n\r\nउदासं सुदासं सुकैलासवासं\r\nधरानिर्धरं संस्थितं ह्यादिदेवम् ।\r\nअजाहेमकल्पद्रुमं कल्पसेव्यं\r\nभजे पार्वतीवल्लभं नीलकण्ठम् ॥ ७ ॥\r\n\r\nमुनीनां वरेण्यं गुणं रूपवर्णं\r\nद्विजैस्सम्पठन्तं शिवं वेदशास्त्रम् ।\r\nअहो दीनवत्सं कृपालं महेशं\r\nभजे पार्वतीवल्लभं नीलकण्ठम् ॥ ८ ॥\r\n\r\nसदा भावनाथं सदा सेव्यमानं\r\nसदा भक्तिदेवं सदा पूज्यमानम् ।\r\nमया तीर्थवासं सदा सेव्यमेकं\r\nभजे पार्वतीवल्लभं नीलकण्ठम् ॥ ९ ॥\r\n\r\nइति पार्वतीवल्लभ नीलकण्ठाष्टकं सम्पूर्णम् ।\r\n",
    "favourite": "FALSE",
    "img_url": "/1/shiv.webp",
    "tags": "shiv",
    "video_id": "Lu7YJ1Hm4Fs"
  },
  {
    "id": 34,
    "title": "श्री रघुनाथमंगल्स्त्रोत्रम",
    "content": "मङ्गलं लोकरामाय रघुरामाय मङ्गलम् ।\r\nमङ्गलं पद्मवक्त्राय रामभद्राय मङ्गलम् ॥ १॥\r\n\r\nमङ्गलं कोसलेन्द्राय रामचन्द्राय मङ्गलम् ।\r\nमङ्गलं मम नाथाय रघुनाथाय मङ्गलम् ॥ २॥\r\n\r\nमङ्गलं रणधीराय रघुवीराय मङ्गलम् ।\r\nमङ्गलं सत्यसन्धाय राजसिंहाय मङ्गलम् ॥ ३॥\r\n\r\nमङ्गलं निरवद्याय वेदवेद्याय मङ्गलम् ।\r\nमङ्गलं मुक्तिमूलाय मेघनीलाय मङ्गलम् ॥ ४॥\r\n\r\nमङ्गलं सत्वरध्वस्तरुद्रचापाय मङ्गलम् ।\r\nमङ्गलं जानकीनेत्रपूर्णपात्राय मङ्गलम् ॥ ५॥\r\n\r\nमङ्गलं मिथिलानाथमौलिरत्नाय मङ्गलम् ।\r\nमङ्गलं निस्सपत्नाय मङ्गलं नीलशालिने ॥ ६॥\r\n\r\nमङ्गलं मैथिलीधन्यवनवासाय मङ्गलम् ।\r\nमङ्गलं लक्ष्मणोपात्तभृत्यकृत्याय मङ्गलम् ॥ ७॥\r\n\r\nमङ्गलं गुहसङ्गेन गङ्गाकूलनिवासिने ।\r\nमङ्गलं गौतमीतीरपारिजाताय मङ्गलम् ॥ ८॥\r\n\r\nमङ्गलं दण्डकारण्यवासिनिर्वातचेतसे ।\r\nमङ्गलं शबरीदत्तफलमूलाभिलाषिणे ॥ ९॥\r\n\r\nमङ्गलं सद्गुणारोपचापहस्ताय मङ्गलम् ।\r\nमङ्गलं वायुपुत्रेण वन्दनीयाय मङ्गलम् ॥ १०॥\r\n\r\nमङ्गलं वालिसुग्रीवहर्षशोकाभिघातिने ।\r\nमङ्गलं मैथिलीमौलिमणिरञ्जितवक्षसे ॥ ११॥\r\n\r\nमङ्गलं सर्वलोकानां शरण्याय महीयसे ।\r\nमङ्गलं सागरोत्साहशृङ्गभङ्गविधायिने ॥ १२॥\r\n\r\nमङ्गलं वासवामित्रमर्दनोवृत्तबाहवे ।\r\nमङ्गलं विश्वमित्राय विद्रावणदयादृशे ॥ १३॥\r\n\r\nमङ्गलं वीक्षमाणाय मैथिलीवदनाम्बुजम् ।\r\nमङ्गलं विनिवृत्ताय पुरं पौरनिवृत्तये ॥ १४॥\r\n\r\nमङ्गलं भरतप्रीतिप्राप्तराज्याय मङ्गलम् ।\r\nमङ्गलं मैथिलीयोगमहनीयाय मङ्गलम् ॥ १५॥\r\n\r\nमङ्गलं हारकोटीरपादपीठाय मङ्गलम् ।\r\nमङ्गलं रणधुर्याय तुङ्गपन्नगशायिने ॥ १६॥\r\n\r\nमङ्गलं सह्यजामात्यसान्निध्यकृतचेतसे ।\r\nमङ्गलं मानुषे लोके वैकुण्ठमिति तिष्ठते ॥ १७॥\r\n\r\nशेषशैलनिवासाय श्रीनिवासाय मङ्गलम् ।\r\nमङ्गलं वेधसो वेदिमेदिनीग्रहमेधिने ॥ १८॥\r\n\r\nवरदाय दयाधाम्ने वीरोदाराय मङ्गलम् ।\r\nमङ्गलं धनदादानदत्तसक्तिषि सम्पदे ॥ १९॥\r\n\r\nमङ्गलं नारसिंहाय नरसिंहाय मङ्गलम् ।\r\nमङ्गलं मामहीनीलानित्यमुक्तैकचक्षुषे ॥ २०॥\r\n\r\nय इदं कीर्तयेन्नित्यं मङ्गलं मङ्गलस्तवम् ।\r\nवर्तयेत् पुरतस्तस्य मङ्गलायतनं हरिः ॥ २१॥\r\n\r\nइति श्रीरघुनाथमङ्गलं सम्पूर्णम् ।\r\n",
    "favourite": "FALSE",
    "img_url": "/1/ram.webp",
    "tags": "ram",
    "video_id": "rq1gkMiJtss"
  },
  {
    "id": 35,
    "title": "श्री राम शतनाम स्त्रोत्र ",
    "content": "राघवं करुणाकरं भवनाशनं दुरितापहम् ।\r\nमाधवं खगगामिनं जलरुपिणं परमेश्वर् ।।\r\n\r\nपालकं जनतारकं भवहारकं रिपुमारकम्।\r\nत्वां भजे जगदीश्वरं नररुपिणं रघुनन्दनम्।।\r\n\r\nभूधवं वनमालिनं घनरुपिणं धरणीधरम् ।\r\nश्रीहरिं त्रिगुणात्मकं तुलसीधवं मधुरस्वरम्।।\r\n\r\nश्रीकरं शरणप्रदं मधुमारकं व्रजपालकम् ।\r\nत्वां भजे जगदीश्वरं नररुपिणं रघुनन्दनम्।।\r\n\r\nविट्ठलं मथुरास्थितं रजकान्तकं गजमारकम् ।\r\nसन्नुतं बकमारकं वृषघातकं तुरगार्दनम् ।।\r\n\r\nनन्दजं वसुदेवजं बलियज्ञगं सुरपालकम् ।\r\nत्वां भजे जगदीश्वरं नररुपिणं रघुनन्दनम्।।\r\n\r\nकेशवं कपिवेष्टितं कपिमारकं मृगमर्दिनम्।\r\nसुन्दरं द्विजपालकं दितिजार्दनं दनुजार्दनम्।।\r\n\r\nबालकं खरमर्दिनं ऋषिपूजितं मुनिचिन्तितम् ।\r\nत्वां भजे जगदीश्वरं नररुपिणं रघुनन्दनम्।।\r\n\r\nशंकरं जलशायिनं कुशबालकं रथवाहनम्।\r\nसरयूनतं प्रियपुष्पकं प्रियभूसुरं लवबालकम् ।।\r\n\r\nश्रीधरं मधुसूदनं भरताग्रजं गरुड़ध्वजम् ।\r\nत्वां भजे जगदीश्वरं नररुपिणं रघुनन्दनम्।।\r\n\r\nगोप्रियं गुरुपुत्रदं वदतां वरं करुणानिधिम्।\r\nभक्तपं जनतोषदं सुरपूजितं श्रुतिभि: स्तुतम् ।।\r\n\r\nभुक्तिदं जनमुक्तिदं जनरंजनं नृपनन्दनम् ।\r\nत्वां भजे जगदीश्वरं नररुपिणं रघुनन्दनम्।।\r\n\r\nचिद्घनं चिरजीविनं मणिमालिनं वरदोन्मुखम् ।\r\nश्रीधरं धृतिदायकं बलवर्धनं गतिदायकम् ।।\r\n\r\nशान्तिदं जनतारकं शरधारिणं गजगामिनम् ।\r\nत्वां भजे जगदीश्वरं नररुपिणं रघुनन्दनम्।।\r\n\r\nशांर्गिणं कमलाननं कमलादृशं पदपंकजम्।\r\nश्यामलं रविभासुरं शशिसौख्यदं करुणार्णवम्।।\r\n\r\nसत्पतिं नृपपालकं नृपवन्दितं नृपतिप्रियम्।\r\nत्वां भजे जगदीश्वरं नररुपिणं रघुनन्दनम्।।\r\n\r\nनिर्गुणं सगुणात्मकं नृपमण्डनं मतिवर्धनम्।\r\nअच्युतं पुरुषोत्तमं परमेष्ठिनं स्मितभाषिणम् ।।\r\n\r\nईश्वरं हनुमन्नुतं कमलाधिपं जनसाक्षिणम्।\r\nत्वां भजे जगदीश्वरं नररुपिणं रघुनन्दनम्।।\r\n\r\nईश्वरोदितमेतदुत्तममादराच्छतनामकम् ।\r\nय: पठेद् भुवि मानवस्तव भक्तिमास्तपनोदये ।।\r\n\r\nत्वतपदं निजबन्धुदारसुतैर्युतश्चिरमेत्य न: ।\r\nसोऽस्तु ते पदसेवने बहुतत्परो मम वाक्यत: ।।\r\n",
    "favourite": "FALSE",
    "img_url": "/2/ram.webp",
    "tags": "ram",
    "video_id": null
  },
  {
    "id": 36,
    "title": "श्रीरामाष्टकम्",
    "content": "भजे विशेषसुन्दरं समस्तपापखण्डनम् ।\r\nस्वभक्तचित्तरञ्जनं सदैव राममद्वयम् ॥ १ ॥\r\n\r\nजटाकलापशोभितं समस्तपापनाशकं ।\r\nस्वभक्तभीतिभञ्जनं भजेह राममद्वयम् ॥ २ ॥\r\n\r\nनिजस्वरूपबोधकं कृपाकरं भवापहम् ।\r\nसमं शिवं निरञ्जनं भजेह राममद्वयम् ॥ ३ ॥\r\n\r\nसहप्रपञ्चकल्पितं ह्यनामरूपवास्तवम् ।\r\nनिराकृतिं निरामयं भजेह राममद्वयम् ॥ ४ ॥\r\n\r\nनिष्प्रपञ्चनिर्विकल्पनिर्मलं निरामयम् ।\r\nचिदेकरूपसन्ततं भजेह राममद्वयम् ॥ ५ ॥\r\n\r\nभवाब्धिपोतरूपकं ह्यशेषदेहकल्पितम् ।\r\nगुणाकरं कृपाकरं भजेह राममद्वयम् ॥ ६ ॥\r\n\r\nमहावाक्यबोधकैर्विराजमानवाक्पदैः ।\r\nपरं ब्रह्मसद्व्यापकं भजेह राममद्वयम् ॥ ७ ॥\r\n\r\nशिवप्रदं सुखप्रदं भवच्छिदं भ्रमापहम् ।\r\nविराजमानदेशिकं भजेह राममद्वयम् ॥ ८ ॥\r\n\r\nरामाष्टकं पठति यस्सुखदं सुपुण्यं\r\nव्यासेन भाषितमिदं शृणुते मनुष्यः\r\nविद्यां श्रियं विपुलसौख्यमनन्तकीर्तिं\r\nसंप्राप्य देहविलये लभते च मोक्षम् ॥ ९ ॥\r\n\r\n॥ इति श्रीव्यासविरचितं रामाष्टकं संपूर्णम् ॥\r\n",
    "favourite": "FALSE",
    "img_url": "/1/ram.webp",
    "tags": "ram",
    "video_id": "L0N7q9Ujfnw"
  },
  {
    "id": 37,
    "title": "श्री वामन स्तोत्र",
    "content": "॥अदितिरुवाच॥\r\n\r\nनमस्ते देवदेवेश सर्वव्यापिञ्जनार्दन ।\r\nसत्त्वादिगुणभेदेन लोकव्य़ापारकारणे ॥ 1 ॥\r\n\r\nनमस्ते बहुरूपाय अरूपाय नमो नमः ।\r\nसर्वैकाद्भुतरूपाय निर्गुणाय गुणात्मने ॥ 2 ॥\r\n\r\nनमस्ते लोकनाथाय परमज्ञानरूपिणे ।\r\nसद्भक्तजनवात्सल्यशीलिने मङ्गलात्मने ॥ 3॥\r\n\r\nयस्यावताररूपाणि ह्यर्चयन्ति मुनीश्वराः ।\r\nतमादिपुरुषं देवं नमामीष्टार्थसिद्धये ॥ 4 ॥\r\n\r\nयं न जानन्ति श्रुतयो यं न जायन्ति सूरयः ।\r\nतं नमामि जगद्धेतुं मायिनं तममायिनम् ॥ 5 ॥\r\n\r\nयस्य़ावलोकनं चित्रं मायोपद्रववारणं ।\r\nजगद्रूपं जगत्पालं तं वन्दे पद्मजाधवम् ॥ 6 ॥\r\n\r\nयो देवस्त्यक्तसङ्गानां शान्तानां करुणार्णवः ।\r\nकरोति ह्यात्मना सङ्गं तं वन्दे सङ्गवर्जितम् ॥ 7 ॥\r\n\r\nयत्पादाब्जजलक्लिन्नसेवारञ्जितमस्तकाः ।\r\nअवापुः परमां सिद्धिं तं वन्दे सर्ववन्दितम् ॥ 8 ॥\r\n\r\nयज्ञेश्वरं यज्ञभुजं यज्ञकर्मसुनिष्ठितं ।\r\nनमामि यज्ञफलदं यज्ञकर्मप्रभोदकम् ॥ 9 ॥\r\n\r\nअजामिलोऽपि पापात्मा यन्नामोच्चारणादनु ।\r\nप्राप्तवान्परमं धाम तं वन्दे लोकसाक्षिणम् ॥ 10 ॥\r\n\r\nब्रह्माद्या अपि ये देवा यन्मायापाशयन्त्रिताः ।\r\nन जानन्ति परं भावं तं वन्दे सर्वनायकम् ॥ 11 ॥\r\n\r\nहृत्पद्मनिलयोऽज्ञानां दूरस्थ इव भाति यः ।\r\nप्रमाणातीतसद्भावं तं वन्दे ज्ञानसाक्षिणम् ॥ 12 ॥\r\n\r\nयन्मुखाद्ब्राह्मणो जातो बाहुभ्य़ः क्षत्रियोऽजनि ।\r\nतथैव ऊरुतो वैश्याः पद्भ्यां शूद्रो अजायत ॥ 13 ॥\r\n\r\nमनसश्चन्द्रमा जातो जातः सूर्यश्च चक्षुषः ।\r\nमुखादिन्द्रश्चाऽग्निश्च प्राणाद्वायुरजायत ॥ 14 ॥\r\n\r\nत्वमिन्द्रः पवनः सोमस्त्वमीशानस्त्वमन्तकः ।\r\nत्वमग्निर्निरृतिश्चैव वरुणस्त्वं दिवाकरः ॥ 15 ॥\r\n\r\nदेवाश्च स्थावराश्चैव पिशाचाश्चैव राक्षसाः ।\r\nगिरयः सिद्धगन्धर्वा नद्यो भूमिश्च सागराः ॥ 16 ॥\r\n\r\nत्वमेव जगतामीशो यन्नामास्ति परात्परः ।\r\nत्वद्रूपमखिलं तस्मात्पुत्रान्मे पाहि श्रीहरे ॥ 17 ॥\r\n\r\nइति स्तुत्वा देवधात्री देवं नत्वा पुनः पुनः ।\r\nउवाच प्राञ्जलिर्भूत्वा हर्षाश्रुक्षालितस्तनी ॥ 18 ॥\r\n\r\nअनुग्राह्यास्मि देवेश हरे सर्वादिकारण ।\r\nअकण्टकश्रियं देहि मत्सुतानां दिवौकसाम् ॥ 19 ॥\r\n\r\nअन्तर्यामिन् जगद्रूप सर्वभूत परेश्वर ।\r\nतवाज्ञातं किमस्तीह किं मां मोहयसि प्रभो ॥ 20 ॥\r\n\r\nतथापि तव वक्ष्यामि यन्मे मनसि वर्तते ।\r\nवृथापुत्रास्मि देवेश रक्षोभिः परिपीडिता ॥ 21 ॥\r\n\r\nएतन्न हन्तुमिच्छामि मत्सुता दितिजा यतः ।\r\nतानहत्वा श्रियं देहि मत्सुतानामुवाच सा ॥ 22 ॥\r\n\r\nइत्युक्तो देवदेवस्तु पुनः प्रीतिमुपागतः ।\r\nउवाच हर्षयन्साध्वीं कृपयाऽभि परिप्लुतः ॥ 23 ॥\r\n\r\n॥श्री भगवानुवाच॥\r\n\r\nप्रीतोऽस्मि देवि भद्रं ते भविष्यामि सुतस्तव ।\r\nयतः सपत्नीतनयेष्वपि वात्सल्यशालिनी ॥ 24 ॥\r\n\r\nत्वया च मे कृतं स्तोत्रं पठन्ति भुवि मानवाः ।\r\nतेषां पुत्रो धनं सम्पन्न हीयन्ते कदाचन ॥ 25 ॥\r\n\r\nअन्ते मत्पदमाप्नोति यद्विष्णोः परमं शुभं ।\r\n\r\n|| इति श्रीपद्मपुराणे श्री वामन स्तोत्र ||\r\n",
    "favourite": "FALSE",
    "img_url": "/1/vishnu.webp",
    "tags": "vishnu",
    "video_id": null
  },
  {
    "id": 38,
    "title": "श्री विन्ध्येश्वरी स्तोत्रम्",
    "content": "निशुम्भ शुम्भ गर्जनी, प्रचण्ड मुण्ड खण्डिनी ।\r\nबनेरणे प्रकाशिनी, भजामि विन्ध्यवासिनी ॥\r\n\r\nत्रिशूल मुण्ड धारिणी, धरा विघात हारिणी ।\r\nगृहे-गृहे निवासिनी, भजामि विन्ध्यवासिनी ॥\r\n\r\nदरिद्र दुःख हारिणी, सदा विभूति कारिणी ।\r\nवियोग शोक हारिणी, भजामि विन्ध्यवासिनी ॥\r\n\r\nलसत्सुलोल लोचनं, लतासनं वरप्रदं ।\r\nकपाल-शूल धारिणी, भजामि विन्ध्यवासिनी ॥\r\n\r\nकराब्जदानदाधरां, शिवाशिवां प्रदायिनी ।\r\nवरा-वराननां शुभां, भजामि विन्ध्यवासिनी ॥\r\n\r\nकपीन्द्न जामिनीप्रदां, त्रिधा स्वरूप धारिणी ।\r\nजले-थले निवासिनी, भजामि विन्ध्यवासिनी ॥\r\n\r\nविशिष्ट शिष्ट कारिणी, विशाल रूप धारिणी ।\r\nमहोदरे विलासिनी, भजामि विन्ध्यवासिनी ॥\r\n\r\nपुंरदरादि सेवितां, पुरादिवंशखण्डितम्।\r\nविशुद्ध बुद्धिकारिणीं, भजामि विन्ध्यवासिनीं ॥\r\n",
    "favourite": "FALSE",
    "img_url": "/1/vindhyavasini.webp",
    "tags": "devi",
    "video_id": "tTuaByeW2tA"
  },
  {
    "id": 39,
    "title": "श्री सरस्वती सहस्त्रनाम स्त्रोत्र ",
    "content": "ध्यानम्\r\nश्रीमच्चन्दनचर्चितोज्ज्वलवपुः शुक्लाम्बरा मल्लिका-\r\nमालालालित कुन्तला प्रविलसन्मुक्तावलीशोभना।\r\nसर्वज्ञाननिधानपुस्तकधरा रुद्राक्षमालाङ्किता\r\nवाग्देवी वदनाम्बुजे वसतु मे त्रैलोक्यमाता शुभा॥\r\n\r\nश्रीनारद उवाच –\r\nभगवन्परमेशान सर्वलोकैकनायक।\r\nकथं सरस्वती साक्षात्प्रसन्ना परमेष्ठिनः॥ २॥\r\n\r\nकथं देव्या महावाण्याः सतत्प्राप सुदुर्लभम्।\r\nएतन्मे वद तत्वेन महायोगीश्वरप्रभो॥ ३॥\r\n\r\nश्रीसनत्कुमार उवाच –\r\nसाधु पृष्टं त्वया ब्रह्मन् गुह्याद्गुह्य मनुत्तमम्।\r\nभयानुगोपितं यत्नादिदानीं सत्प्रकाश्यते॥ ४॥\r\n\r\nपुरा पितामहं दृष्ट्वा जगत्स्थावरजङ्गमम्।\r\nनिर्विकारं निराभासं स्तंभीभूतमचेतसम्॥ ५॥\r\n\r\nसृष्ट्वा त्रैलोक्यमखिलं वागभावात्तथाविधम्।\r\nआधिक्याभावतः स्वस्य परमेष्ठी जगद्गुरुः॥ ६॥\r\n\r\nदिव्यवर्षायुतं तेन तपो दुष्कर मुत्तमम्।\r\nततः कदाचित्संजाता वाणी सर्वार्थशोभिता॥ ७॥\r\n\r\nअहमस्मि महाविद्या सर्ववाचामधीश्वरी।\r\nमम नाम्नां सहस्रं तु उपदेक्ष्याम्यनुत्तमम्॥ ८॥\r\n\r\nअनेन संस्तुता नित्यं पत्नी तव भवाम्यहम्।\r\nत्वया सृष्टं जगत्सर्वं वाणीयुक्तं भविष्यति॥ ९॥\r\n\r\nइदं रहस्यं परमं मम नामसहस्रकम्।\r\nसर्वपापौघशमनं महासारस्वतप्रदम्॥ १०॥\r\n\r\nमहाकवित्वदं लोके वागीशत्वप्रदायकम्।\r\nत्वं वा परः पुमान्यस्तुस्तवेनानेन तोषयेत्॥ ११॥\r\n\r\nतस्याहं किंकरी साक्षाद्भविष्यामि न संशयः।\r\nइत्युक्त्वान्तर्दधे वाणी तदारभ्य पितामहः॥ १२॥\r\n\r\nस्तुत्वा स्तोत्रेण दिव्येन तत्पतित्वमवाप्तवान्।\r\nवाणीयुक्तं जगत्सर्वं तदारभ्याभवन्मुने॥ १३॥\r\n\r\nतत्तेहं संप्रवक्ष्यामि शृणु यत्नेन नारद।\r\nसावधानमना भूत्वा क्षणं शुद्धो मुनीश्वरः॥ १४॥\r\n\r\nवाग्वाणी वरदा वन्द्या वरारोहा वरप्रदा।\r\nवृत्तिर्वागीश्वरी वार्ता वरा वागीशवल्लभा॥ १॥\r\n\r\nविश्वेश्वरी विश्ववन्द्या विश्वेशप्रियकारिणी।\r\nवाग्वादिनी च वाग्देवी वृद्धिदा वृद्धिकारिणी॥ २॥\r\n\r\nवृद्धिर्वृद्धा विषघ्नी च वृष्टिर्वृष्टिप्रदायिनी।\r\nविश्वाराध्या विश्वमाता विश्वधात्री विनायका॥ ३॥\r\n\r\nविश्वशक्तिर्विश्वसारा विश्वा विश्वविभावरी।\r\nवेदान्तवेदिनी वेद्या वित्ता वेदत्रयात्मिका॥ ४॥\r\n\r\nवेदज्ञा वेदजननी विश्वा विश्वविभावरी।\r\nवरेण्या वाङ्मयी वृद्धा विशिष्टप्रियकारिणी॥ ५॥\r\n\r\nविश्वतोवदना व्याप्ता व्यापिनी व्यापकात्मिका।\r\nव्याळघ्नी व्याळभूषांगी विरजा वेदनायिका॥ ६॥\r\n\r\nवेदवेदान्तसंवेद्या वेदान्तज्ञानरूपिणी।\r\nविभावरी च विक्रान्ता विश्वामित्रा विधिप्रिया॥ ७॥\r\n\r\nवरिष्ठा विप्रकृष्टा च विप्रवर्यप्रपूजिता।\r\nवेदरूपा वेदमयी वेदमूर्तिश्च वल्लभा॥ ८॥\r\n\r\nगौरी गुणवती गोप्या गन्धर्वनगरप्रिया।\r\nगुणमाता गुहान्तस्था गुरुरूपा गुरुप्रिया॥ ९॥\r\n\r\nगिरिविद्या गानतुष्टा गायकप्रियकारिणी।\r\nगायत्री गिरिशाराध्या गीर्गिरीशप्रियंकरी॥ १०॥\r\n\r\nगिरिज्ञा ज्ञानविद्या च गिरिरूपा गिरीश्वरी।\r\nगीर्माता गणसंस्तुत्या गणनीयगुणान्विता॥ ११॥\r\n\r\nगूढरूपा गुहा गोप्या गोरूपा गौर्गुणात्मिका।\r\nगुर्वी गुर्वम्बिका गुह्या गेयजा गृहनाशिनी॥ १२॥\r\n\r\nगृहिणी गृहदोषघ्नी गवघ्नी गुरुवत्सला।\r\nगृहात्मिका गृहाराध्या गृहबाधाविनाशिनी॥ १३॥\r\n\r\nगङ्गा गिरिसुता गम्या गजयाना गुहस्तुता।\r\nगरुडासनसंसेव्या गोमती गुणशालिनी॥ १४॥\r\n\r\nशारदा शाश्वती शैवी शांकरी शंकरात्मिका।\r\nश्रीः शर्वाणी शतघ्नी च शरच्चन्द्रनिभानना॥ १५॥\r\n\r\nशर्मिष्ठा शमनघ्नी च शतसाहस्ररूपिणी।\r\nशिवा शम्भुप्रिया श्रद्धा श्रुतिरूपा श्रुतिप्रिया॥ १६॥\r\n\r\nशुचिष्मती शर्मकरी शुद्धिदा शुद्धिरूपिणी।\r\nशिवा शिवंकरी शुद्धा शिवाराध्या शिवात्मिका॥ १७॥\r\n\r\nश्रीमती श्रीमयी श्राव्या श्रुतिः श्रवणगोचरा।\r\nशान्तिः शान्तिकरी शान्ता शान्ताचारप्रियंकरी॥ १८॥\r\n\r\nशीललभ्या शीलवती श्रीमाता शुभकारिणी।\r\nशुभवाणी शुद्धविद्या शुद्धचित्तप्रपूजिता॥ १९॥\r\n\r\nश्रीकरी श्रुतपापघ्नी शुभाक्षी शुचिवल्लभा।\r\nशिवेतरघ्नी शबरी श्रवणीयगुणान्विता॥ २०॥\r\n\r\nशारी शिरीषपुष्पाभा शमनिष्ठा शमात्मिका।\r\nशमान्विता शमाराध्या शितिकण्ठप्रपूजिता॥ २१॥\r\n\r\nशुद्धिः शुद्धिकरी श्रेष्ठा श्रुतानन्ता शुभावहा।\r\nसरस्वती च सर्वज्ञा सर्वसिद्धिप्रदायिनी॥ २२॥\r\n\r\nसरस्वती च सावित्री संध्या सर्वेप्सितप्रदा।\r\nसर्वार्तिघ्नी सर्वमयी सर्वविद्याप्रदायिनी॥ २३॥\r\n\r\nसर्वेश्वरी सर्वपुण्या सर्गस्थित्यन्तकारिणी।\r\nसर्वाराध्या सर्वमाता सर्वदेवनिषेविता॥ २४॥\r\n\r\nसर्वैश्वर्यप्रदा सत्या सती सत्वगुणाश्रया।\r\nस्वरक्रमपदाकारा सर्वदोषनिषूदिनी॥ २५॥\r\n\r\nसहस्राक्षी सहस्रास्या सहस्रपदसंयुता।\r\nसहस्रहस्ता साहस्रगुणालंकृतविग्रहा॥ २६॥\r\n\r\nसहस्रशीर्षा सद्रूपा स्वधा स्वाहा सुधामयी।\r\nषड्ग्रन्थिभेदिनी सेव्या सर्वलोकैकपूजिता॥ २७॥\r\n\r\nस्तुत्या स्तुतिमयी साध्या सवितृप्रियकारिणी।\r\nसंशयच्छेदिनी सांख्यवेद्या संख्या सदीश्वरी॥ २८॥\r\n\r\nसिद्धिदा सिद्धसम्पूज्या सर्वसिद्धिप्रदायिनी।\r\nसर्वज्ञा सर्वशक्तिश्च सर्वसम्पत्प्रदायिनी॥ २९॥\r\n\r\nसर्वाशुभघ्नी सुखदा सुखा संवित्स्वरूपिणी।\r\nसर्वसम्भीषणी सर्वजगत्सम्मोहिनी तथा॥ ३०॥\r\n\r\nसर्वप्रियंकरी सर्वशुभदा सर्वमङ्गळा।\r\nसर्वमन्त्रमयी सर्वतीर्थपुण्यफलप्रदा॥ ३१॥\r\n\r\nसर्वपुण्यमयी सर्वव्याधिघ्नी सर्वकामदा।\r\nसर्वविघ्नहरी सर्ववन्दिता सर्वमङ्गळा॥ ३२॥\r\n\r\nसर्वमन्त्रकरी सर्वलक्ष्मीः सर्वगुणान्विता।\r\nसर्वानन्दमयी सर्वज्ञानदा सत्यनायिका॥ ३३॥\r\n\r\nसर्वज्ञानमयी सर्वराज्यदा सर्वमुक्तिदा।\r\nसुप्रभा सर्वदा सर्वा सर्वलोकवशंकरी॥ ३४॥\r\n\r\nसुभगा सुन्दरी सिद्धा सिद्धाम्बा सिद्धमातृका।\r\nसिद्धमाता सिद्धविद्या सिद्धेशी सिद्धरूपिणी॥ ३५॥\r\n\r\nसुरूपिणी सुखमयी सेवकप्रियकारिणी।\r\nस्वामिनी सर्वदा सेव्या स्थूलसूक्ष्मापराम्बिका॥ ३६॥\r\n\r\nसाररूपा सरोरूपा सत्यभूता समाश्रया।\r\nसितासिता सरोजाक्षी सरोजासनवल्लभा॥ ३७॥\r\n\r\nसरोरुहाभा सर्वाङ्गी सुरेन्द्रादिप्रपूजिता।\r\nमहादेवी महेशानी महासारस्वतप्रदा॥ ३८॥\r\n\r\nमहासरस्वती मुक्ता मुक्तिदा मलनाशिनी।\r\nमहेश्वरी महानन्दा महामन्त्रमयी मही॥ ३९॥\r\n\r\nमहालक्ष्मीर्महाविद्या माता मन्दरवासिनी।\r\nमन्त्रगम्या मन्त्रमाता महामन्त्रफलप्रदा॥ ४०॥\r\n\r\nमहामुक्तिर्महानित्या महासिद्धिप्रदायिनी।\r\nमहासिद्धा महामाता महदाकारसंयुता॥ ४१॥\r\n\r\nमहा महेश्वरी मूर्तिर्मोक्षदा मणिभूषणा।\r\nमेनका मानिनी मान्या मृत्युघ्नी मेरुरूपिणी॥ ४२॥\r\n\r\nमदिराक्षी मदावासा मखरूपा मखेश्वरी।\r\nमहामोहा महामाया मातॄणां मूर्ध्निसंस्थिता॥ ४३॥\r\n\r\nमहापुण्या मुदावासा महासम्पत्प्रदायिनी।\r\nमणिपूरैकनिलया मधुरूपा महोत्कटा॥ ४४॥\r\n\r\nमहासूक्ष्मा महाशान्ता महाशान्तिप्रदायिनी।\r\nमुनिस्तुता मोहहन्त्री माधवी माधवप्रिया॥ ४५॥\r\n\r\nमा महादेवसंस्तुत्या महिषीगणपूजिता।\r\nमृष्टान्नदा च माहेन्द्री महेन्द्रपददायिनी॥ ४६॥\r\n\r\nमतिर्मतिप्रदा मेधा मर्त्यलोकनिवासिनी।\r\nमुख्या महानिवासा च महाभाग्यजनाश्रिता॥ ४७॥\r\n\r\n\r\nमहिळा महिमा मृत्युहारी मेधाप्रदायिनी।\r\nमेध्या महावेगवती महामोक्षफलप्रदा॥ ४८॥\r\n\r\nमहाप्रभाभा महती महादेवप्रियंकरी।\r\nमहापोषा महर्द्धिश्च मुक्ताहारविभूषणा॥ ४९॥\r\n\r\nमाणिक्यभूषणा मन्त्रा मुख्यचन्द्रार्धशेखरा।\r\nमनोरूपा मनःशुद्धिः मनःशुद्धिप्रदायिनी॥ ५०॥\r\n\r\nमहाकारुण्यसम्पूर्णा मनोनमनवन्दिता।\r\nमहापातकजालघ्नी मुक्तिदा मुक्तभूषणा॥ ५१॥\r\n\r\nमनोन्मनी महास्थूला महाक्रतुफलप्रदा।\r\nमहापुण्यफलप्राप्या मायात्रिपुरनाशिनी॥ ५२॥\r\n\r\nमहानसा महामेधा महामोदा महेश्वरी।\r\nमालाधरी महोपाया महातीर्थफलप्रदा॥ ५३॥\r\n\r\nमहामङ्गळसम्पूर्णा महादारिद्र्यनाशिनी।\r\nमहामखा महामेघा महाकाळी महाप्रिया॥ ५४॥\r\n\r\nमहाभूषा महादेहा महाराज्ञी मुदालया।\r\nभूरिदा भाग्यदा भोग्या भोग्यदा भोगदायिनी॥ ५५॥\r\n\r\nभवानी भूतिदा भूतिः भूमिर्भूमिसुनायिका।\r\nभूतधात्री भयहरी भक्तसारस्वतप्रदा॥ ५६॥\r\n\r\nभुक्तिर्भुक्तिप्रदा भेकी भक्तिर्भक्तिप्रदायिनी।\r\nभक्तसायुज्यदा भक्तस्वर्गदा भक्तराज्यदा॥ ५७॥\r\n\r\nभागीरथी भवाराध्या भाग्यासज्जनपूजिता।\r\nभवस्तुत्या भानुमती भवसागरतारणी॥ ५८॥\r\n\r\nभूतिर्भूषा च भूतेशी फाललोचनपूजिता।\r\nभूता भव्या भविष्या च भवविद्या भवात्मिका॥ ५९॥\r\n\r\nबाधापहारिणी बन्धुरूपा भुवनपूजिता।\r\nभवघ्नी भक्तिलभ्या च भक्तरक्षणतत्परा॥ ६०॥\r\n\r\nभक्तार्तिशमनी भाग्या भोगदानकृतोद्यमा।\r\nभुजङ्गभूषणा भीमा भीमाक्षी भीमरूपिणी॥ ६१॥\r\n\r\nभाविनी भ्रातृरूपा च भारती भवनायिका।\r\nभाषा भाषावती भीष्मा भैरवी भैरवप्रिया॥ ६२॥\r\n\r\nभूतिर्भासितसर्वाङ्गी भूतिदा भूतिनायिका।\r\nभास्वती भगमाला च भिक्षादानकृतोद्यमा॥ ६३॥\r\n\r\nभिक्षुरूपा भक्तिकरी भक्तलक्ष्मीप्रदायिनी।\r\nभ्रान्तिघ्ना भ्रान्तिरूपा च भूतिदा भूतिकारिणी॥ ६४॥\r\n\r\nभिक्षणीया भिक्षुमाता भाग्यवद्दृष्टिगोचरा।\r\nभोगवती भोगरूपा भोगमोक्षफलप्रदा॥ ६५॥\r\n\r\nभोगश्रान्ता भाग्यवती भक्ताघौघविनाशिनी।\r\nब्राह्मी ब्रह्मस्वरूपा च बृहती ब्रह्मवल्लभा॥ ६६॥\r\n\r\nब्रह्मदा ब्रह्ममाता च ब्रह्माणी ब्रह्मदायिनी।\r\nब्रह्मेशी ब्रह्मसंस्तुत्या ब्रह्मवेद्या बुधप्रिया॥ ६७॥\r\n\r\nबालेन्दुशेखरा बाला बलिपूजाकरप्रिया।\r\nबलदा बिन्दुरूपा च बालसूर्यसमप्रभा॥ ६८॥\r\n\r\nब्रह्मरूपा ब्रह्ममयी ब्रध्नमण्डलमध्यगा।\r\nब्रह्माणी बुद्धिदा बुद्धिर्बुद्धिरूपा बुधेश्वरी॥ ६९॥\r\n\r\nबन्धक्षयकरी बाधनाशनी बन्धुरूपिणी।\r\nबिन्द्वालया बिन्दुभूषा बिन्दुनादसमन्विता॥ ७०॥\r\n\r\nबीजरूपा बीजमाता ब्रह्मण्या ब्रह्मकारिणी।\r\nबहुरूपा बलवती ब्रह्मजा ब्रह्मचारिणी॥ ७१॥\r\n\r\nब्रह्मस्तुत्या ब्रह्मविद्या ब्रह्माण्डाधिपवल्लभा।\r\nब्रह्मेशविष्णुरूपा च ब्रह्मविष्ण्वीशसंस्थिता॥ ७२॥\r\n\r\nबुद्धिरूपा बुधेशानी बन्धी बन्धविमोचनी।\r\nअक्षमालाक्षराकाराक्षराक्षरफलप्रदा॥ ७३॥\r\n\r\nअनन्तानन्दसुखदानन्तचन्द्रनिभानना।\r\nअनन्तमहिमाघोरानन्तगम्भीरसम्मिता॥ ७४॥\r\n\r\nअदृष्टादृष्टदानन्तादृष्टभाग्यफलप्रदा।\r\nअरुन्धत्यव्ययीनाथानेकसद्गुणसंयुता॥ ७५॥\r\n\r\nअनेकभूषणादृश्यानेकलेखनिषेविता।\r\nअनन्तानन्तसुखदाघोराघोरस्वरूपिणी॥ ७६॥\r\n\r\nअशेषदेवतारूपामृतरूपामृतेश्वरी।\r\nअनवद्यानेकहस्तानेकमाणिक्यभूषणा॥ ७७॥\r\n\r\nअनेकविघ्नसंहर्त्री ह्यनेकाभरणान्विता।\r\nअविद्याज्ञानसंहर्त्री ह्यविद्याजालनाशिनी॥ ७८॥\r\n\r\nअभिरूपानवद्याङ्गी ह्यप्रतर्क्यगतिप्रदा।\r\nअकळंकारूपिणी च ह्यनुग्रहपरायणा॥ ७९॥\r\n\r\nअम्बरस्थाम्बरमयाम्बरमालाम्बुजेक्षणा।\r\nअम्बिकाब्जकराब्जस्थांशुमत्यंशुशतान्विता॥ ८०॥\r\n\r\nअम्बुजानवराखण्डाम्बुजासनमहाप्रिया।\r\nअजरामरसंसेव्याजरसेवितपद्युगा॥ ८१॥\r\n\r\nअतुलार्थप्रदार्थैक्यात्युदारात्वभयान्विता।\r\nअनाथवत्सलानन्तप्रियानन्तेप्सितप्रदा॥ ८२॥\r\n\r\nअम्बुजाक्ष्यम्बुरूपाम्बुजातोद्भवमहाप्रिया।\r\nअखण्डात्वमरस्तुत्यामरनायकपूजिता॥ ८३॥\r\n\r\nअजेयात्वजसंकाशाज्ञाननाशिन्यभीष्टदा।\r\nअक्ताघनेना चास्त्रेशी ह्यलक्ष्मीनाशिनी तथा॥ ८४॥\r\n\r\nअनन्तसारानन्तश्रीरनन्तविधिपूजिता।\r\nअभीष्टामर्त्यसम्पूज्या ह्यस्तोदयविवर्जिता॥ ८५॥\r\n\r\nआस्तिकस्वान्तनिलयास्त्ररूपास्त्रवती तथा।\r\nअस्खलत्यस्खलद्रूपास्खलद्विद्याप्रदायिनी॥ ८६॥\r\n\r\nअस्खलत्सिद्धिदानन्दाम्बुजातामरनायिका।\r\nअमेयाशेषपापघ्न्यक्षयसारस्वतप्रदा॥ ८७॥\r\n\r\nजया जयन्ती जयदा जन्मकर्मविवर्जिता।\r\nजगत्प्रिया जगन्माता जगदीश्वरवल्लभा॥ ८८॥\r\n\r\nजातिर्जया जितामित्रा जप्या जपनकारिणी।\r\nजीवनी जीवनिलया जीवाख्या जीवधारिणी॥ ८९॥\r\n\r\nजाह्नवी ज्या जपवती जातिरूपा जयप्रदा।\r\nजनार्दनप्रियकरी जोषनीया जगत्स्थिता॥ ९०॥\r\n\r\nजगज्ज्येष्ठा जगन्माया जीवनत्राणकारिणी।\r\nजीवातुलतिका जीवजन्मी जन्मनिबर्हणी॥ ९१॥\r\n\r\nजाड्यविध्वंसनकरी जगद्योनिर्जयात्मिका।\r\nजगदानन्दजननी जम्बूश्च जलजेक्षणा॥ ९२॥\r\n\r\nजयन्ती जङ्गपूगघ्नी जनितज्ञानविग्रहा।\r\nजटा जटावती जप्या जपकर्तृप्रियंकरी॥ ९३॥\r\n\r\nजपकृत्पापसंहर्त्री जपकृत्फलदायिनी।\r\nजपापुष्पसमप्रख्या जपाकुसुमधारिणी॥ ९४॥\r\n\r\nजननी जन्मरहिता ज्योतिर्वृत्यभिदायिनी।\r\nजटाजूटनचन्द्रार्धा जगत्सृष्टिकरी तथा॥ ९५॥\r\n\r\nजगत्त्राणकरी जाड्यध्वंसकर्त्री जयेश्वरी।\r\nजगद्बीजा जयावासा जन्मभूर्जन्मनाशिनी॥ ९६॥\r\n\r\nजन्मान्त्यरहिता जैत्री जगद्योनिर्जपात्मिका।\r\nजयलक्षणसम्पूर्णा जयदानकृतोद्यमा॥ ९७॥\r\n\r\nजम्भराद्यादिसंस्तुत्या जम्भारिफलदायिनी।\r\nजगत्त्रयहिता ज्येष्ठा जगत्त्रयवशंकरी॥ ९८॥\r\n\r\nजगत्त्रयाम्बा जगती ज्वाला ज्वालितलोचना।\r\nज्वालिनी ज्वलनाभासा ज्वलन्ती ज्वलनात्मिका॥ ९९॥\r\n\r\nजितारातिसुरस्तुत्या जितक्रोधा जितेन्द्रिया।\r\nजरामरणशून्या च जनित्री जन्मनाशिनी॥ १००॥\r\n\r\nजलजाभा जलमयी जलजासनवल्लभा।\r\nजलजस्था जपाराध्या जनमङ्गळकारिणी॥ १०१॥\r\n\r\nकामिनी कामरूपा च काम्या कामप्रदायिनी।\r\nकमौळी कामदा कर्त्री क्रतुकर्मफलप्रदा॥ १०२॥\r\n\r\nकृतघ्नघ्नी क्रियारूपा कार्यकारणरूपिणी।\r\nकञ्जाक्षी करुणारूपा केवलामरसेविता॥ १०३॥\r\n\r\nकल्याणकारिणी कान्ता कान्तिदा कान्तिरूपिणी।\r\nकमला कमलावासा कमलोत्पलमालिनी॥ १०४॥\r\n\r\nकुमुद्वती च कल्याणी कान्तिः कामेशवल्लभा।\r\nकामेश्वरी कमलिनी कामदा कामबन्धिनी॥ १०५॥\r\n\r\nकामधेनुः काञ्चनाक्षी काञ्चनाभा कळानिधिः।\r\nक्रिया कीर्तिकरी कीर्तिः क्रतुश्रेष्ठा कृतेश्वरी॥ १०६॥\r\n\r\nक्रतुसर्वक्रियास्तुत्या क्रतुकृत्प्रियकारिणी।\r\nक्लेशनाशकरी कर्त्री कर्मदा कर्मबन्धिनी॥ १०७॥\r\n\r\nकर्मबन्धहरी कृष्टा क्लमघ्नी कञ्जलोचना।\r\nकन्दर्पजननी कान्ता करुणा करुणावती॥ १०८॥\r\n\r\nक्लींकारिणी कृपाकारा कृपासिन्धुः कृपावती।\r\nकरुणार्द्रा कीर्तिकरी कल्मषघ्नी क्रियाकरी॥ १०९॥\r\n\r\nक्रियाशक्तिः कामरूपा कमलोत्पलगन्धिनी।\r\nकळा कळावती कूर्मी कूटस्था कञ्जसंस्थिता॥ ११०॥\r\n\r\nकाळिका कल्मषघ्नी च कमनीयजटान्विता।\r\nकरपद्मा कराभीष्टप्रदा क्रतुफलप्रदा॥ १११॥\r\n\r\nकौशिकी कोशदा काव्या कर्त्री कोशेश्वरी कृशा।\r\nकूर्मयाना कल्पलता कालकूटविनाशिनी॥ ११२॥\r\n\r\nकल्पोद्यानवती कल्पवनस्था कल्पकारिणी।\r\nकदम्बकुसुमाभासा कदम्बकुसुमप्रिया॥ ११३॥\r\n\r\nकदम्बोद्यानमध्यस्था कीर्तिदा कीर्तिभूषणा।\r\nकुलमाता कुलावासा कुलाचारप्रियंकरी॥ ११४॥\r\n\r\nकुलानाथा कामकळा कळानाथा कळेश्वरी।\r\nकुन्दमन्दारपुष्पाभा कपर्दस्थितचन्द्रिका॥ ११५॥\r\n\r\nकवित्वदा काव्यमाता कविमाता कळाप्रदा।\r\nतरुणी तरुणीताता ताराधिपसमानना॥ ११६॥\r\n\r\nतृप्तिस्तृप्तिप्रदा तर्क्या तपनी तापिनी तथा।\r\nतर्पणी तीर्थरूपा च त्रिदशा त्रिदशेश्वरी॥ ११७॥\r\n\r\nत्रिदिवेशी त्रिजननी त्रिमाता त्र्यम्बकेश्वरी।\r\nत्रिपुरा त्रिपुरेशानी त्र्यम्बका त्रिपुराम्बिका॥ ११८॥\r\n\r\nत्रिपुरश्रीस्त्रयीरूपा त्रयीवेद्या त्रयीश्वरी।\r\nत्रय्यन्तवेदिनी ताम्रा तापत्रितयहारिणी॥ ११९॥\r\n\r\nतमालसदृशी त्राता तरुणादित्यसन्निभा।\r\nत्रैलोक्यव्यापिनी तृप्ता तृप्तिकृत्तत्वरूपिणी॥ १२०॥\r\n\r\nतुर्या त्रैलोक्यसंस्तुत्या त्रिगुणा त्रिगुणेश्वरी।\r\nत्रिपुरघ्नी त्रिमाता च त्र्यम्बका त्रिगुणान्विता॥ १२१॥\r\n\r\nतृष्णाच्छेदकरी तृप्ता तीक्ष्णा तीक्ष्णस्वरूपिणी।\r\nतुला तुलादिरहिता तत्तद्ब्रह्मस्वरूपिणी॥ १२२॥\r\n\r\nत्राणकर्त्री त्रिपापघ्नी त्रिपदा त्रिदशान्विता।\r\nतथ्या त्रिशक्तिस्त्रिपदा तुर्या त्रैलोक्यसुन्दरी॥ १२३॥\r\n\r\nतेजस्करी त्रिमूर्त्याद्या तेजोरूपा त्रिधामता।\r\nत्रिचक्रकर्त्री त्रिभगा तुर्यातीतफलप्रदा॥ १२४॥\r\n\r\nतेजस्विनी तापहारी तापोपप्लवनाशिनी।\r\nतेजोगर्भा तपःसारा त्रिपुरारिप्रियंकरी॥ १२५॥\r\n\r\nतन्वी तापससंतुष्टा तपनाङ्गजभीतिनुत्।\r\nत्रिलोचना त्रिमार्गा च तृतीया त्रिदशस्तुता॥ १२६॥\r\n\r\nत्रिसुन्दरी त्रिपथगा तुरीयपददायिनी।\r\nशुभा शुभावती शान्ता शान्तिदा शुभदायिनी॥ १२७॥\r\n\r\nशीतळा शूलिनी शीता श्रीमती च शुभान्विता।\r\nयोगसिद्धिप्रदा योग्या यज्ञेनपरिपूरिता॥ १२८॥\r\n\r\nयज्या यज्ञमयी यक्षी यक्षिणी यक्षिवल्लभा।\r\nयज्ञप्रिया यज्ञपूज्या यज्ञतुष्टा यमस्तुता॥ १२९॥\r\n\r\nयामिनीयप्रभा याम्या यजनीया यशस्करी।\r\nयज्ञकर्त्री यज्ञरूपा यशोदा यज्ञसंस्तुता॥ १३०॥\r\n\r\nयज्ञेशी यज्ञफलदा योगयोनिर्यजुस्तुता।\r\nयमिसेव्या यमाराध्या यमिपूज्या यमीश्वरी॥ १३१॥\r\n\r\nयोगिनी योगरूपा च योगकर्तृप्रियंकरी।\r\nयोगयुक्ता योगमयी योगयोगीश्वराम्बिका॥ १३२॥\r\n\r\nयोगज्ञानमयी योनिर्यमाद्यष्टाङ्गयोगता।\r\nयन्त्रिताघौघसंहारा यमलोकनिवारिणी॥ १३३॥\r\n\r\nयष्टिव्यष्टीशसंस्तुत्या यमाद्यष्टाङ्गयोगयुक्।\r\nयोगीश्वरी योगमाता योगसिद्धा च योगदा॥ १३४॥\r\n\r\nयोगारूढा योगमयी योगरूपा यवीयसी।\r\nयन्त्ररूपा च यन्त्रस्था यन्त्रपूज्या च यन्त्रिता॥ १३५॥\r\n\r\nयुगकर्त्री युगमयी युगधर्मविवर्जिता।\r\nयमुना यमिनी याम्या यमुनाजलमध्यगा॥ १३६॥\r\n\r\nयातायातप्रशमनी यातनानान्निकृन्तनी।\r\nयोगावासा योगिवन्द्या यत्तच्छब्दस्वरूपिणी॥ १३७॥\r\n\r\nयोगक्षेममयी यन्त्रा यावदक्षरमातृका।\r\nयावत्पदमयी यावच्छब्दरूपा यथेश्वरी॥ १३८॥\r\n\r\nयत्तदीया यक्षवन्द्या यद्विद्या यतिसंस्तुता।\r\nयावद्विद्यामयी यावद्विद्याबृन्दसुवन्दिता॥ १३९॥\r\n\r\nयोगिहृत्पद्मनिलया योगिवर्यप्रियंकरी।\r\nयोगिवन्द्या योगिमाता योगीशफलदायिनी॥ १४०॥\r\n\r\nयक्षवन्द्या यक्षपूज्या यक्षराजसुपूजिता।\r\nयज्ञरूपा यज्ञतुष्टा यायजूकस्वरूपिणी॥ १४१॥\r\n\r\nयन्त्राराध्या यन्त्रमध्या यन्त्रकर्तृप्रियंकरी।\r\nयन्त्रारूढा यन्त्रपूज्या योगिध्यानपरायणा॥ १४२॥\r\n\r\nयजनीया यमस्तुत्या योगयुक्ता यशस्करी।\r\nयोगबद्धा यतिस्तुत्या योगज्ञा योगनायकी॥ १४३॥\r\n\r\nयोगिज्ञानप्रदा यक्षी यमबाधाविनाशिनी।\r\nयोगिकाम्यप्रदात्री च योगिमोक्षप्रदायिनी॥ १४४॥\r\n\r\nइति नाम्नां सरस्वत्याः सहस्रं समुदीरितम्।\r\nमन्त्रात्मकं महागोप्यं महासारस्वतप्रदम्॥ १॥\r\n\r\nयः पठेच्छृणुयाद्भक्त्या त्रिकालं साधकः पुमान्।\r\nसर्वविद्यानिधिः साक्षात् स एव भवति ध्रुवम्॥ २॥\r\n\r\nलभते संपदः सर्वाः पुत्रपौत्रादिसंयुताः।\r\nमूकोपि सर्वविद्यासु चतुर्मुख इवापरः॥ ३॥\r\n\r\nभूत्वा प्राप्नोति सान्निध्यं अन्ते धातुर्मुनीश्वर।\r\nसर्वमन्त्रमयं सर्वविद्यामानफलप्रदम्॥ ४॥\r\n\r\nमहाकवित्वदं पुंसां महासिद्धिप्रदायकम्।\r\nकस्मैचिन्न प्रदातव्यं प्राणैः कण्ठगतैरपि॥ ५॥\r\n\r\nमहारहस्यं सततं वाणीनामसहस्रकम्।\r\nसुसिद्धमस्मदादीनां स्तोत्रं ते समुदीरितम्॥ ६॥\r\n\r\n॥ इति सरस्वतीसहस्रनामस्तोत्रम् सम्पूर्णम्॥\r\n",
    "favourite": "FALSE",
    "img_url": "/1/saraswati.webp",
    "tags": "saraswati,devi",
    "video_id": "s33xvWjF36E"
  },
  {
    "id": 40,
    "title": "श्रीनारायणाष्टकम्",
    "content": "वात्सल्यादभयप्रदानसमयादार्तातिनिर्वापणा-\r\nदौदार्यादघशोषणादगणितश्रेयःपदप्रापणात्।\r\nसेव्यः श्रीपतिरेक एव जगतामेतेऽभवन्साक्षिणः\r\nप्रह्लादश्च विभीषणश्च करिराट् पाञ्चाल्यहल्या ध्रुवः॥१॥\r\n\r\nप्रह्लादास्ति यदीश्वरो वद हरिः सर्वत्र मे दर्शय\r\nस्तम्भे चैवमिति ब्रुवन्तमसुरं तत्राविरासीद्धरिः।\r\nवक्षस्तस्य विदारयन्निजनखैर्वात्सल्यमापादय-\r\nनार्तत्राणपरायणः स भगवान्नारायणो मे गतिः॥२॥\r\n\r\nश्रीरामात्र विभीषणोऽयमनघो रक्षोभयादागतः\r\nसुग्रीवानय पालयैनमधुना पौलस्त्यमेवागतम्।\r\nइत्युक्त्वाभयमस्य सर्वविदितं यो राघवो दत्तवा\r\nनार्तत्राणपरायणः स भगवान्नारायणो मे गतिः॥३॥\r\n\r\nनक्रग्रस्तपदं समुद्धतकरं ब्रह्मादयो भो सुराः\r\nपाल्यन्तामिति दीनवाक्यकरिणं देवेष्वशक्तेषु यः।\r\nमा भैषीरिति यस्य नक्रहनने चक्रायुधः श्रीधर।\r\nनार्तत्राणपरायणः स भगवान्नारायणो मे गतिः॥४॥\r\n\r\nभो कृष्णाच्युत भो कृपालय हरे भो पाण्डवानां सखे\r\nक्वासि क्वासि सुयोधनादपहृतां भो रक्ष मामातुराम्।\r\nइत्युक्तोऽक्षयवस्त्रसंभृततर्नु योऽपालयद्रौपदी\r\nनार्तत्राणपरायणः स भगवान्नारायणो मे गतिः॥५॥\r\n\r\nयत्पादाब्जनखोदकं त्रिजगतां पापौघविध्वंसनं\r\nयन्नामामृतपूरकं च पिबतां संसारसन्तारकम्।\r\nपाषाणोऽपि यदङ्क्षिपद्मरजसा शापान्मुनेर्मोचित।\r\nनार्तत्राणपरायणः स भगवान्नारायणो मे गतिः॥६॥\r\n\r\nपित्रा भ्रातरमुत्तमासनगतं चौत्तानपादिभ्रुवो\r\nदृष्ट्वा तत्सममारुरुक्षुरधृतो मात्रावमानं गतः।\r\nयं गत्वा शरणं यदाप तपसा हेमाद्रिसिंहासन\r\nनार्तत्राणपरायणः स भगवान्नारायणो मे गतिः॥७॥\r\n\r\nआर्ता विषण्णाः शिथिलाश्च भीता\r\nघोरेषु च व्याधिषु वर्तमानाः।\r\nसङ्कीर्त्य नारायणशब्दमात्रं\r\nविमुक्तदुःखाः सुखिनो भवन्ति॥८॥\r\n\r\n॥इति श्रीनारायणाष्टकम सम्पूर्णम्॥\r\n",
    "favourite": "FALSE",
    "img_url": "/1/vishnu.webp",
    "tags": "vishnu",
    "video_id": null
  },
  {
    "id": 41,
    "title": "सुदर्शन कवच",
    "content": "हृदयादि न्यास:\r\nॐ क्षां अन्गुष्ठाभ्याम नम: हृदयाय नम:\r\nॐ ह्रीं तर्जनीभ्याम नम: शिरसे स्वाहा\r\nॐ श्रीं मध्यमाभ्याम नम: शिखाए वषट\r\nॐ सहस्रार अनामिकभ्याम नम: कवचाय हुम\r\nॐ हुं फट कनिष्ठिकाभ्याम नम: नेत्रत्रयाय वौषट\r\nॐ स्वाहा करतल-कर प्र्ष्ठाभ्याम नम: अस्त्राय फट\r\n\r\nध्यान: \r\nउपसमाहे नृसिंह आख्यम ब्रह्म वेदांत गोचरम/भूयो-लालित संसाराच्चेद हेतुं जगत गुरुम पंचोपचार पूजनं:\r\nलं पृथ्वी तत्वात्मकम गंधंम समर्पयामि\r\nहं आकाश तत्वात्मकम पुष्पं समर्पयामि\r\nयं वायु तत्वात्मकम धूपं समर्पयामि\r\nरं अग्नि तत्वात्मकम दीपं समर्पयामि\r\nवं जल तत्वात्मकम नैवेद्यं समर्पयामि\r\nसं सर्व तत्वात्मकम ताम्बूलं समर्पयामि\r\n\r\nॐ सुदर्शने नम: ॐ आं ह्रीं क्रों नमो भगवते प्रलय काल महा ज्वाला घोर वीर सुदर्शन नृसिंहआय ॐ महा चक्र राजाय महा बले सहस्रकोटिसूर्यप्रकाशाय सहस्रशीर्षआय सहस्रअक्षाय सहस्रपादाय संकर्षणआत्मने सहस्रदिव्याश्र सहस्र हस्ताय सर्वतोमुख ज्वलन ज्वाला माला वृताया विस्फु लिंग स्फोट परिस्फोटित ब्रह्माण्ड भानडाय महा पराक्रमाय महोग्र विग्रहाय महावीराय महा विष्णु रुपिणे व्यतीत कालान्त काय महाभद्र रोद्रा वताराया मृत्यु स्वरूपाय किरीट-हार-केयूर-ग्रेवेयक-कटक अन्गुलयी-कटिसूत्र मजीरादी कनक मणि खचित दिव्य भूषणआय महा भीषणआय महा भिक्षया व्याहत तेजो रूप निधेय रक्त चंडआंतक मण्डितम दोरु कुंडा दूर निरिक्षणआय प्रत्यक्ष आय ब्रह्म चक्र विष्णु चक्र कल चक्र भूमि चक्र तेजोरूपाय आश्रितरक्षाय/ ॐ सुदर्शनाय विद्महे महाज्वालाय धीमहि तन्न: चक्र: प्रचोदयात इति स्वाहा स्वाहा ॐ सुदर्शनाय विद्महे महाज्वालाय धीमहि तन्न: चक्र: प्रचोदयात इति स्वाहा स्वाहा भो भो सुदर्शन नारसिंह माम रक्षय रक्षयॐ सुदर्शनाय विद्महे महाज्वालाय धीमहि तन्न: चक्र: प्रचोदयात ॐ सुदर्शनाय विद्महे महाज्वालाय धीमहि तन्न: चक्र: प्रचोदयात मम शत्रून नाशय नाशयॐ सुदर्शनाय विद्महे महाज्वालाय धीमहि तन्न: चक्र: प्रचोदयात ॐ सुदर्शनाय विद्महे महाज्वालाय धीमहि तन्न: चक्र: प्रचोदयात ज्वल ज्वल प्रज्वल प्रज्वल चंड चंड प्रचंड प्रचंड स्फुर प्रस्फुर घोर घोर घोरतर घोरतर चट चट प्रचटं प्रचटं प्रस्फुट दह कहर भग भिन्धि हंधी खट्ट प्रचट फट जहि जहि पय सस प्रलय वा पुरुषाय रं रं नेत्राग्नी रूपाय ॐ सुदर्शनाय विद्महे महाज्वालाय धीमहि तन्न: चक्र: प्रचोदयात ॐ सुदर्शनाय विद्महे महाज्वालाय धीमहि तन्न: चक्र: प्रचोदयात भो भो सुदर्शन नारसिंह माम रक्षय रक्षय ॐ सुदर्शनाय विद्महे महाज्वालाय धीमहि तन्न: चक्र: प्रचोदयात ॐ सुदर्शनाय विद्महे महाज्वालाय धीमहि तन्न: चक्र: प्रचोदयात एही एही आगच्छ आगच्छ भूतग्रह- प्रेतग्रह- पिशाचग्रह-दानावग्रह-कृत्रिम्ग्रह- प्रयोगग्रह-आवेशग्रह-आगतग्रह-अनागतग्रह- ब्रह्म्ग्रह-रुद्रग्रह-पतालग्रह-निराकारग्रह -आचार-अनाचार ग्रह- नन्जाती ग्रह- भूचर ग्रह- खेचर ग्रह- वृक्ष ग्रह- पिक्षी चर ग्रह- गिरी चर ग्रह- श्मशान चर ग्रह -जलचर ग्रह -कूप चर ग्रह- देगारचल ग्रह- शुन्यगार चर ग्रह- स्वप्न ग्रह- दिवामनो ग्रह- बालग्रह -मूकग्रह- मुख ग्रह -बधिर ग्रह- स्त्री ग्रह- पुरुष ग्रह- यक्ष ग्रह- राक्षस ग्रह- प्रेत ग्रह किन्नर ग्रह- साध्य चर ग्रह – सिद्ध चर ग्रह -कामिनी ग्रह- मोहनी ग्रह-पद्मिनी ग्रह- यक्षिणी ग्रह- पकषिणी ग्रह संध्या ग्रह-उच्चाटय उच्चाटय भस्मी कुरु कुरु स्वाहाॐ सुदर्शन विद्महे महा ज्वालाय धीमहि तन्न: चक्र: प्रचोदयात ॐ सुदर्शन विद्महे महा ज्वालाय धीमहि तन्न: चक्र: प्रचोदयात ॐ क्षरां क्षरीं क्षरूं क्षरें क्षरों क्षर : भरां भरीं भरूं भरें भरों भर: ह्रां ह्रीं ह्रूं ह्रें ह्रों ह्र: घरां घरीं घरूं घरें घरों घर: श्रां श्रीं श्रुं श्रें श्रों श्र: ॐ सुदर्शन विद्महे महा ज्वालाय धीमहि तन्न: चक्र: प्रचोदयात ॐ सुदर्शन विद्महे महा ज्वालाय धीमहि तन्न: चक्र: प्रचोदयात एही एही सालवं संहारय शरभं क्रन्दया विद्रावय विद्रावय भैरव भीषय भीषय प्रत्यांगिरी मर्दय मर्दय चिदंबरम बंधय बंधय विदम्बरम ग्रासय ग्रासय शांर्म्भ्वा निबंतय कालीं दह दह महिषासुरी छेदय छेदय दुष्ट शक्ति निर्मूलय निर्मूलय रूं रूं हूँ हूँ मुरु मुरु परमन्त्र – परयन्त्र – परतंत्र कटुपरं वादपर जपपर होमपर सहस्र दीप कोटि पुजां भेदय भेदय मारय मारय खंडय खंडय परकृतकं विषं निर्विष कुरु कुरु अग्नि मुख प्रकांड नानाविध कृतं मुख वनमुखं ग्राहान चुर्णय चुर्णय मारी विदारय कुष्मांड वैनायक मारीचगणान भेदय भेदय मन्त्रं परअस्माकं विमोचय विमोचय अक्षिशूल कुक्षीशूल गुल्मशूल पार्श्वशूल सर्वाबाधा निवारय निवारय पांडूरोगं संहारय संहारय विषम ज्वर त्रासय त्रासय एकाहिकं द्वाहिकं त्र्याहिकं चातुर्थिकं पंचाहिकं षष्टज्वर सप्तमज्वर अष्टमज्वर नवमज्वर प्रेतज्वर पिशाचज्वर दानवज्वर महाकालज्वरं दुर्गाज्वरं ब्रह्माविष्णुज्वरं माहेश्वरज्वरं चतु:षष्टि योगिनीज्वरं गन्धर्वज्वरं बेतालज्वरं एतान ज्वरान्न नाशय नाशय दोषं मंथय मंथय दुरित हर हर अन्नत वासुकी तक्षक कालौय पद्म कुलिक कर्कोटक शंख पलाद्य अष्ट नाग कुलानां विषं हन हन खं खं घं घं पाशुपतं नाशय नाशय शिखंडी खंडय खंडय प्रमुख दुष्ट तंत्र स्फोटय स्फोटय भ्रामय भ्रामय महानारायणअस्त्राय पंचाशधरणरूपाय लल लल शरणागत रक्षणाय हूँ हूँ गं वं गं वं शं शं अमृतमूर्तये तुभ्यं नम: ॐ सुदर्शन विद्महे महा ज्वालाय धीमहि तन्न: चक्र: प्रचोदयात ॐ सुदर्शन विद्महे महा ज्वालाय धीमहि तन्न: चक्र: प्रचोदयात भो भो सुदर्शन नारसिंह माम रक्षय रक्षय ॐ सुदर्शन विद्महे महा ज्वालाय धीमहि तन्न: चक्र: प्रचोदयात ॐ सुदर्शन विद्महे महा ज्वालाय धीमहि तन्न: चक्र: प्रचोदयात मम सर्वारिष्ट शान्तिं कुरु कुरु सर्वतो रक्ष रक्ष ॐ ह्रीं हूँ फट स्वाहा ॐ क्ष्रोम ह्रीं श्रीं सहस्रार हूँ फट स्वाहा\r\n",
    "favourite": "FALSE",
    "img_url": "/2/vishnu.webp",
    "tags": "vishnu",
    "video_id": null
  },
  {
    "id": 42,
    "title": "दशरथकृत शनि स्तोत्र",
    "content": "दशरथ उवाच:\r\nप्रसन्नो यदि मे सौरे ! एकश्चास्तु वरः परः ॥\r\n\r\nरोहिणीं भेदयित्वा तु न गन्तव्यं कदाचन् ।\r\nसरितः सागरा यावद्यावच्चन्द्रार्कमेदिनी ॥\r\n\r\nयाचितं तु महासौरे ! नऽन्यमिच्छाम्यहं ।\r\nएवमस्तुशनिप्रोक्तं वरलब्ध्वा तु शाश्वतम् ॥\r\n\r\nप्राप्यैवं तु वरं राजा कृतकृत्योऽभवत्तदा ।\r\nपुनरेवाऽब्रवीत्तुष्टो वरं वरम् सुव्रत ॥\r\n\r\nदशरथकृत शनि स्तोत्र:\r\nनम: कृष्णाय नीलाय शितिकण्ठ निभाय च ।\r\nनम: कालाग्निरूपाय कृतान्ताय च वै नम: ॥1॥\r\n\r\nनमो निर्मांस देहाय दीर्घश्मश्रुजटाय च ।\r\nनमो विशालनेत्राय शुष्कोदर भयाकृते ॥2॥\r\n\r\nनम: पुष्कलगात्राय स्थूलरोम्णेऽथ वै नम: ।\r\nनमो दीर्घाय शुष्काय कालदंष्ट्र नमोऽस्तु ते ॥3॥\r\n\r\nनमस्ते कोटराक्षाय दुर्नरीक्ष्याय वै नम: ।\r\nनमो घोराय रौद्राय भीषणाय कपालिने ॥4॥\r\n\r\nनमस्ते सर्वभक्षाय बलीमुख नमोऽस्तु ते ।\r\nसूर्यपुत्र नमस्तेऽस्तु भास्करेऽभयदाय च ॥5॥\r\n\r\nअधोदृष्टे: नमस्तेऽस्तु संवर्तक नमोऽस्तु ते ।\r\nनमो मन्दगते तुभ्यं निस्त्रिंशाय नमोऽस्तुते ॥6॥\r\n\r\nतपसा दग्ध-देहाय नित्यं योगरताय च ।\r\nनमो नित्यं क्षुधार्ताय अतृप्ताय च वै नम: ॥7॥\r\n\r\nज्ञानचक्षुर्नमस्तेऽस्तु कश्यपात्मज-सूनवे ।\r\nतुष्टो ददासि वै राज्यं रुष्टो हरसि तत्क्षणात् ॥8॥\r\n\r\nदेवासुरमनुष्याश्च सिद्ध-विद्याधरोरगा: ।\r\nत्वया विलोकिता: सर्वे नाशं यान्ति समूलत: ॥9॥\r\n\r\nप्रसाद कुरु मे सौरे ! वारदो भव भास्करे ।\r\nएवं स्तुतस्तदा सौरिर्ग्रहराजो महाबल: ॥10॥\r\n\r\nदशरथ उवाच:\r\nप्रसन्नो यदि मे सौरे ! वरं देहि ममेप्सितम् ।\r\nअद्य प्रभृति-पिंगाक्ष ! पीडा देया न कस्यचित् ॥\r\n\r\n॥इति दशरथ कृत शनि स्त्रोत्र संपूर्णम॥\r\n",
    "favourite": "FALSE",
    "img_url": "/1/shani.webp",
    "tags": "shani",
    "video_id": "kmJ7iGSA7QA"
  }
]
