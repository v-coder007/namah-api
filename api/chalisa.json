[
  {
    "id": 1,
    "title": "गणेश चालीसा",
    "subtitle": {
      "en": "Chalisa of Lord Ganesha",
      "ma": "गणेशजींची चाळीसा"
    },
    "content": "॥ दोहा ॥\n\nजय गणपति सदगुण सदन,\nकविवर बदन कृपाल ।\nविघ्न हरण मंगल करण,\nजय जय गिरिजालाल ॥॥\n\n॥ चौपाई ॥\n\nजय जय जय गणपति गणराजू ।\nमंगल भरण करण शुभः काजू ॥\n\nजै गजबदन सदन सुखदाता ।\nविश्व विनायका बुद्धि विधाता ॥\n\nवक्र तुण्ड शुची शुण्ड सुहावना ।\nतिलक त्रिपुण्ड भाल मन भावन ॥\n\nराजत मणि मुक्तन उर माला ।\nस्वर्ण मुकुट शिर नयन विशाला ॥\n\nपुस्तक पाणि कुठार त्रिशूलं ।\nमोदक भोग सुगन्धित फूलं ॥\n\nसुन्दर पीताम्बर तन साजित ।\nचरण पादुका मुनि मन राजित ॥\n\nधनि शिव सुवन षडानन भ्राता ।\nगौरी लालन विश्व-विख्याता ॥\n\nऋद्धि-सिद्धि तव चंवर सुधारे ।\nमुषक वाहन सोहत द्वारे ॥\n\nकहौ जन्म शुभ कथा तुम्हारी ।\nअति शुची पावन मंगलकारी ॥\n\nएक समय गिरिराज कुमारी ।\nपुत्र हेतु तप कीन्हा भारी ॥\n\nभयो यज्ञ जब पूर्ण अनूपा ।\nतब पहुंच्यो तुम धरी द्विज रूपा ॥\n\nअतिथि जानी के गौरी सुखारी ।\nबहुविधि सेवा करी तुम्हारी ॥\n\nअति प्रसन्न हवै तुम वर दीन्हा ।\nमातु पुत्र हित जो तप कीन्हा ॥\n\nमिलहि पुत्र तुहि, बुद्धि विशाला ।\nबिना गर्भ धारण यहि काला ॥\n\nगणनायक गुण ज्ञान निधाना ।\nपूजित प्रथम रूप भगवाना ॥\n\nअस कही अन्तर्धान रूप हवै ।\nपालना पर बालक स्वरूप हवै ॥\n\nबनि शिशु रुदन जबहिं तुम ठाना ।\nलखि मुख सुख नहिं गौरी समाना ॥\n\nसकल मगन, सुखमंगल गावहिं ।\nनाभ ते सुरन, सुमन वर्षावहिं ॥\n\nशम्भु, उमा, बहुदान लुटावहिं ।\nसुर मुनिजन, सुत देखन आवहिं ॥\n\nलखि अति आनन्द मंगल साजा ।\nदेखन भी आये शनि राजा ॥\n\nनिज अवगुण गुनि शनि मन माहीं ।\nबालक, देखन चाहत नाहीं ॥\n\nगिरिजा कछु मन भेद बढायो ।\nउत्सव मोर, न शनि तुही भायो ॥\n\nकहत लगे शनि, मन सकुचाई ।\nका करिहौ, शिशु मोहि दिखाई ॥\n\nनहिं विश्वास, उमा उर भयऊ ।\nशनि सों बालक देखन कहयऊ ॥\n\nपदतहिं शनि दृग कोण प्रकाशा ।\nबालक सिर उड़ि गयो अकाशा ॥\n\nगिरिजा गिरी विकल हवै धरणी ।\nसो दुःख दशा गयो नहीं वरणी ॥\n\nहाहाकार मच्यौ कैलाशा ।\nशनि कीन्हों लखि सुत को नाशा ॥\n\nतुरत गरुड़ चढ़ि विष्णु सिधायो ।\nकाटी चक्र सो गज सिर लाये ॥\n\nबालक के धड़ ऊपर धारयो ।\nप्राण मन्त्र पढ़ि शंकर डारयो ॥\n\nनाम गणेश शम्भु तब कीन्हे ।\nप्रथम पूज्य बुद्धि निधि, वर दीन्हे ॥\nबुद्धि परीक्षा जब शिव कीन्हा ।\nपृथ्वी कर प्रदक्षिणा लीन्हा ॥\n\nचले षडानन, भरमि भुलाई ।\nरचे बैठ तुम बुद्धि उपाई ॥\n\nचरण मातु-पितु के धर लीन्हें ।\nतिनके सात प्रदक्षिण कीन्हें ॥\n\nधनि गणेश कही शिव हिये हरषे ।\nनभ ते सुरन सुमन बहु बरसे ॥\n\nतुम्हरी महिमा बुद्धि बड़ाई ।\nशेष सहसमुख सके न गाई ॥\n\nमैं मतिहीन मलीन दुखारी ।\nकरहूं कौन विधि विनय तुम्हारी ॥\n\nभजत रामसुन्दर प्रभुदासा ।\nजग प्रयाग, ककरा, दुर्वासा ॥\n\nअब प्रभु दया दीना पर कीजै ।\nअपनी शक्ति भक्ति कुछ दीजै ॥\n\n॥ दोहा ॥\nश्री गणेश यह चालीसा,\nपाठ करै कर ध्यान ।\nनित नव मंगल गृह बसै,\nलहे जगत सन्मान ॥\n\nसम्बन्ध अपने सहस्त्र दश,\nऋषि पंचमी दिनेश ।\nपूरण चालीसा भयो,\nमंगल मूर्ती गणेश ॥",
    "lang": "hi",
    "img_url": "/2/ganesh.webp",
    "tags": "ganesh",
    "video_id": "WyHFSjN0miU"
  },
  {
    "id": 2,
    "title": "शिव चालीसा",
    "subtitle": {
      "en": "Chalisa of Lord Shiva",
      "ma": "शिवजींची चाळीसा"
    },
    "content": "॥ दोहा ॥\n\nजय गणेश गिरिजा सुवन,\nमंगल मूल सुजान ।\nकहत अयोध्यादास तुम,\nदेहु अभय वरदान ॥\n\n॥ चौपाई ॥\n\nजय गिरिजा पति दीन दयाला ।\nसदा करत सन्तन प्रतिपाला ॥\n\nभाल चन्द्रमा सोहत नीके ।\nकानन कुण्डल नागफनी के ॥\n\nअंग गौर शिर गंग बहाये ।\nमुण्डमाल तन क्षार लगाए ॥\n\nवस्त्र खाल बाघम्बर सोहे ।\nछवि को देखि नाग मन मोहे ॥ 4\n\nमैना मातु की हवे दुलारी ।\nबाम अंग सोहत छवि न्यारी ॥\n\nकर त्रिशूल सोहत छवि भारी ।\nकरत सदा शत्रुन क्षयकारी ॥\n\nनन्दि गणेश सोहै तहँ कैसे ।\nसागर मध्य कमल हैं जैसे ॥\n\nकार्तिक श्याम और गणराऊ ।\nया छवि को कहि जात न काऊ ॥ 8\n\nदेवन जबहीं जाय पुकारा ।\nतब ही दुख प्रभु आप निवारा ॥\n\nकिया उपद्रव तारक भारी ।\nदेवन सब मिलि तुमहिं जुहारी ॥\n\nतुरत षडानन आप पठायउ ।\nलवनिमेष महँ मारि गिरायउ ॥\n\nआप जलंधर असुर संहारा ।\nसुयश तुम्हार विदित संसारा ॥ 12\n\nत्रिपुरासुर सन युद्ध मचाई ।\nसबहिं कृपा कर लीन बचाई ॥\n\nकिया तपहिं भागीरथ भारी ।\nपुरब प्रतिज्ञा तासु पुरारी ॥\n\nदानिन महँ तुम सम कोउ नाहीं ।\nसेवक स्तुति करत सदाहीं ॥\n\nवेद नाम महिमा तव गाई।\nअकथ अनादि भेद नहिं पाई ॥ 16\n\nप्रकटी उदधि मंथन में ज्वाला ।\nजरत सुरासुर भए विहाला ॥\n\nकीन्ही दया तहं करी सहाई ।\nनीलकण्ठ तब नाम कहाई ॥\n\nपूजन रामचन्द्र जब कीन्हा ।\nजीत के लंक विभीषण दीन्हा ॥\n\nसहस कमल में हो रहे धारी ।\nकीन्ह परीक्षा तबहिं पुरारी ॥ 20\n\nएक कमल प्रभु राखेउ जोई ।\nकमल नयन पूजन चहं सोई ॥\n\nकठिन भक्ति देखी प्रभु शंकर ।\nभए प्रसन्न दिए इच्छित वर ॥\n\nजय जय जय अनन्त अविनाशी ।\nकरत कृपा सब के घटवासी ॥\n\nदुष्ट सकल नित मोहि सतावै ।\nभ्रमत रहौं मोहि चैन न आवै ॥ 24\n\nत्राहि त्राहि मैं नाथ पुकारो ।\nयेहि अवसर मोहि आन उबारो ॥\n\nलै त्रिशूल शत्रुन को मारो ।\nसंकट से मोहि आन उबारो ॥\n\nमात-पिता भ्राता सब होई ।\nसंकट में पूछत नहिं कोई ॥\n\nस्वामी एक है आस तुम्हारी ।\nआय हरहु मम संकट भारी ॥ 28\n\nधन निर्धन को देत सदा हीं ।\nजो कोई जांचे सो फल पाहीं ॥\n\nअस्तुति केहि विधि करैं तुम्हारी ।\nक्षमहु नाथ अब चूक हमारी ॥\n\nशंकर हो संकट के नाशन ।\nमंगल कारण विघ्न विनाशन ॥\n\nयोगी यति मुनि ध्यान लगावैं ।\nशारद नारद शीश नवावैं ॥ 32\n\nनमो नमो जय नमः शिवाय ।\nसुर ब्रह्मादिक पार न पाय ॥\n\nजो यह पाठ करे मन लाई ।\nता पर होत है शम्भु सहाई ॥\n\nॠनियां जो कोई हो अधिकारी ।\nपाठ करे सो पावन हारी ॥\n\nपुत्र हीन कर इच्छा जोई ।\nनिश्चय शिव प्रसाद तेहि होई ॥ 36\n\nपण्डित त्रयोदशी को लावे ।\nध्यान पूर्वक होम करावे ॥\n\nत्रयोदशी व्रत करै हमेशा ।\nताके तन नहीं रहै कलेशा ॥\n\nधूप दीप नैवेद्य चढ़ावे ।\nशंकर सम्मुख पाठ सुनावे ॥\n\nजन्म जन्म के पाप नसावे ।\nअन्त धाम शिवपुर में पावे ॥ 40\n\nकहैं अयोध्यादास आस तुम्हारी ।\nजानि सकल दुःख हरहु हमारी ॥\n\n॥ दोहा ॥\nनित्त नेम कर प्रातः ही,\nपाठ करौं चालीसा ।\nतुम मेरी मनोकामना,\nपूर्ण करो जगदीश ॥\n\nमगसर छठि हेमन्त ॠतु,\nसंवत चौसठ जान ।\nअस्तुति चालीसा शिवहि,\nपूर्ण कीन कल्याण ॥",
    "lang": "hi",
    "img_url": "/2/shiv.webp",
    "tags": "shiv",
    "video_id": "-mUoM-sSzkc"
  },
  {
    "id": 3,
    "title": "हनुमान चालीसा",
    "subtitle": {
      "en": "Chalisa of Lord Hanuman",
      "ma": "हनुमानजींची चाळीसा"
    },
    "content": "॥ दोहा॥\n\nश्रीगुरु चरन सरोज रज\nनिज मनु मुकुरु सुधारि ।\nबरनउँ रघुबर बिमल जसु\nजो दायकु फल चारि ॥\nबुद्धिहीन तनु जानिके\nसुमिरौं पवन-कुमार ।\nबल बुधि बिद्या देहु मोहिं\nहरहु कलेस बिकार ॥\n\n॥ चौपाई ॥\n\nजय हनुमान ज्ञान गुन सागर ।\nजय कपीस तिहुँ लोक उजागर ॥\n\nराम दूत अतुलित बल धामा ।\nअंजनि पुत्र पवनसुत नामा ॥\n\nमहाबीर बिक्रम बजरंगी ।\nकुमति निवार सुमति के संगी ॥\n\nकंचन बरन बिराज सुबेसा ।\nकानन कुण्डल कुँचित केसा ॥४॥\n\nहाथ बज्र अरु ध्वजा बिराजै ।\nकाँधे मूँज जनेउ साजै ॥\n\nशंकर सुवन केसरी नंदन ।\nतेज प्रताप महा जगवंदन ॥\n\nबिद्यावान गुनी अति चातुर ।\nराम काज करिबे को आतुर ॥\n\nप्रभु चरित्र सुनिबे को रसिया ।\nराम लखन सीता मन बसिया ॥८॥\n\nसूक्ष्म रूप धरि सियहिं दिखावा ।\nबिकट रूप धरि लंक जरावा ॥\n\nभीम रूप धरि असुर सँहारे ।\nरामचन्द्र के काज सँवारे ॥\n\nलाय सजीवन लखन जियाए ।\nश्री रघुबीर हरषि उर लाये ॥\n\nरघुपति कीन्ही बहुत बड़ाई ।\nतुम मम प्रिय भरतहि सम भाई ॥१२॥\n\nसहस बदन तुम्हरो जस गावैं ।\nअस कहि श्रीपति कण्ठ लगावैं ॥\n\nसनकादिक ब्रह्मादि मुनीसा ।\nनारद सारद सहित अहीसा ॥\n\nजम कुबेर दिगपाल जहाँ ते ।\nकबि कोबिद कहि सके कहाँ ते ॥\n\nतुम उपकार सुग्रीवहिं कीह्ना ।\nराम मिलाय राज पद दीह्ना ॥१६॥\n\nतुम्हरो मंत्र बिभीषण माना ।\nलंकेश्वर भए सब जग जाना ॥\n\nजुग सहस्त्र जोजन पर भानु ।\nलील्यो ताहि मधुर फल जानू ॥\n\nप्रभु मुद्रिका मेलि मुख माहीं ।\nजलधि लाँघि गये अचरज नाहीं ॥\n\nदुर्गम काज जगत के जेते ।\nसुगम अनुग्रह तुम्हरे तेते ॥२०॥\n\nराम दुआरे तुम रखवारे ।\nहोत न आज्ञा बिनु पैसारे ॥\n\nसब सुख लहै तुम्हारी सरना ।\nतुम रक्षक काहू को डरना ॥\n\nआपन तेज सम्हारो आपै ।\nतीनों लोक हाँक तै काँपै ॥\n\nभूत पिशाच निकट नहिं आवै ।\nमहावीर जब नाम सुनावै ॥२४॥\n\nनासै रोग हरै सब पीरा ।\nजपत निरंतर हनुमत बीरा ॥\n\nसंकट तै हनुमान छुडावै ।\nमन क्रम बचन ध्यान जो लावै ॥\n\nसब पर राम तपस्वी राजा ।\nतिनके काज सकल तुम साजा ॥\n\nऔर मनोरथ जो कोई लावै ।\nसोई अमित जीवन फल पावै ॥२८॥\n\nचारों जुग परताप तुम्हारा ।\nहै परसिद्ध जगत उजियारा ॥\n\nसाधु सन्त के तुम रखवारे ।\nअसुर निकंदन राम दुलारे ॥\n\nअष्ट सिद्धि नौ निधि के दाता ।\nअस बर दीन जानकी माता ॥\n\nराम रसायन तुम्हरे पासा ।\nसदा रहो रघुपति के दासा ॥३२॥\n\nतुम्हरे भजन राम को पावै ।\nजनम जनम के दुख बिसरावै ॥\n\nअंतकाल रघुवरपुर जाई ।\nजहाँ जन्म हरिभक्त कहाई ॥\n\nऔर देवता चित्त ना धरई ।\nहनुमत सेइ सर्ब सुख करई ॥\n\nसंकट कटै मिटै सब पीरा ।\nजो सुमिरै हनुमत बलबीरा ॥३६॥\n\nजै जै जै हनुमान गोसाईं ।\nकृपा करहु गुरुदेव की नाईं ॥\n\nजो सत बार पाठ कर कोई ।\nछूटहि बंदि महा सुख होई ॥\n\nजो यह पढ़ै हनुमान चालीसा ।\nहोय सिद्धि साखी गौरीसा ॥\n\nतुलसीदास सदा हरि चेरा ।\nकीजै नाथ हृदय मह डेरा ॥४०॥\n\n॥ दोहा ॥\nपवन तनय संकट हरन,\nमंगल मूरति रूप ।\nराम लखन सीता सहित,\nहृदय बसहु सुर भूप ॥",
    "lang": "hi",
    "img_url": "/2/hanuman.webp",
    "tags": "hanuman",
    "video_id": "AETFvQonfV8"
  },
  {
    "id": 4,
    "title": "विष्णु चालीसा",
    "subtitle": {
      "en": "Chalisa of Lord Vishnu",
      "ma": "विष्णुजींची चाळीसा"
    },
    "content": "॥ दोहा ॥ \n\nविष्णु सुनिए विनय सेवक की चितलाय।\nकीरत कुछ वर्णन करूं दीजै ज्ञान बताय।\n\n॥ चौपाई ॥ \n\nनमो विष्णु भगवान खरारी।\nकष्ट नशावन अखिल बिहारी॥\n\nप्रबल जगत में शक्ति तुम्हारी।\nत्रिभुवन फैल रही उजियारी॥\nसुन्दर रूप मनोहर सूरत।\nसरल स्वभाव मोहनी मूरत॥\n\nतन पर पीतांबर अति सोहत।\nबैजन्ती माला मन मोहत॥\n\nशंख चक्र कर गदा बिराजे।\nदेखत दैत्य असुर दल भाजे॥\n\nसत्य धर्म मद लोभ न गाजे।\nकाम क्रोध मद लोभ न छाजे॥\n\nसंतभक्त सज्जन मनरंजन।\nदनुज असुर दुष्टन दल गंजन॥\n\nसुख उपजाय कष्ट सब भंजन।\nदोष मिटाय करत जन सज्जन॥\nपाप काट भव सिंधु उतारण।\nकष्ट नाशकर भक्त उबारण॥\n\nकरत अनेक रूप प्रभु धारण।\nकेवल आप भक्ति के कारण॥\n\nधरणि धेनु बन तुमहिं पुकारा।\nतब तुम रूप राम का धारा॥\n\nभार उतार असुर दल मारा।\nरावण आदिक को संहारा॥\n\nआप वराह रूप बनाया।\nहरण्याक्ष को मार गिराया॥\n\nधर मत्स्य तन सिंधु बनाया।\nचौदह रतनन को निकलाया॥\nअमिलख असुरन द्वंद मचाया।\nरूप मोहनी आप दिखाया॥\n\nदेवन को अमृत पान कराया।\nअसुरन को छवि से बहलाया॥\n\nकूर्म रूप धर सिंधु मझाया।\nमंद्राचल गिरि तुरत उठाया॥\n\nशंकर का तुम फन्द छुड़ाया।\nभस्मासुर को रूप दिखाया॥\n\nवेदन को जब असुर डुबाया।\nकर प्रबंध उन्हें ढूंढवाया॥\n\nमोहित बनकर खलहि नचाया।\nउसही कर से भस्म कराया॥\nअसुर जलंधर अति बलदाई।\nशंकर से उन कीन्ह लडाई॥\n\nहार पार शिव सकल बनाई।\nकीन सती से छल खल जाई॥\n\nसुमिरन कीन तुम्हें शिवरानी।\nबतलाई सब विपत कहानी॥\n\nतब तुम बने मुनीश्वर ज्ञानी।\nवृन्दा की सब सुरति भुलानी॥\n\nदेखत तीन दनुज शैतानी।\nवृन्दा आय तुम्हें लपटानी॥\n\nहो स्पर्श धर्म क्षति मानी।\nहना असुर उर शिव शैतानी॥\nतुमने ध्रुव प्रहलाद उबारे।\nहिरणाकुश आदिक खल मारे॥\n\nगणिका और अजामिल तारे।\nबहुत भक्त भव सिन्धु उतारे॥\n\nहरहु सकल संताप हमारे।\nकृपा करहु हरि सिरजन हारे॥\n\nदेखहुं मैं निज दरश तुम्हारे।\nदीन बन्धु भक्तन हितकारे॥\n\nचहत आपका सेवक दर्शन।\nकरहु दया अपनी मधुसूदन॥\n\nजानूं नहीं योग्य जप पूजन।\nहोय यज्ञ स्तुति अनुमोदन॥\nशीलदया सन्तोष सुलक्षण।\nविदित नहीं व्रतबोध विलक्षण॥\n\nकरहुं आपका किस विधि पूजन।\nकुमति विलोक होत दुख भीषण॥\n\nकरहुं प्रणाम कौन विधिसुमिरण।\nकौन भांति मैं करहु समर्पण॥\n\nसुर मुनि करत सदा सेवकाई।\nहर्षित रहत परम गति पाई॥\n\nदीन दुखिन पर सदा सहाई।\nनिज जन जान लेव अपनाई॥\n\nपाप दोष संताप नशाओ।\nभव-बंधन से मुक्त कराओ॥\nसुख संपत्ति दे सुख उपजाओ।\nनिज चरनन का दास बनाओ॥\n\nनिगम सदा ये विनय सुनावै।\nपढ़ै सुनै सो जन सुख पावै॥",
    "lang": "hi",
    "img_url": "/2/vishnu.webp",
    "tags": "vishnu",
    "video_id": "yPiSJP34-QM"
  },
  {
    "id": 5,
    "title": "श्री राम चालीसा",
    "subtitle": {
      "en": "Chalisa of Lord Shri Ram",
      "ma": "श्रीरामजींची चाळीसा"
    },
    "content": "॥ दोहा ॥\n\nआदौ राम तपोवनादि गमनं हत्वाह् मृगा काञ्चनं\nवैदेही हरणं जटायु मरणं सुग्रीव संभाषणं\n\nबाली निर्दलं समुद्र तरणं लङ्कापुरी दाहनम्\nपश्चद्रावनं कुम्भकर्णं हननं एतद्धि रामायणं\n\n॥ चौपाई ॥\n\nश्री रघुबीर भक्त हितकारी ।\nसुनि लीजै प्रभु अरज हमारी ॥\nनिशि दिन ध्यान धरै जो कोई ।\nता सम भक्त और नहिं होई ॥\n\nध्यान धरे शिवजी मन माहीं ।\nब्रह्मा इन्द्र पार नहिं पाहीं ॥\nजय जय जय रघुनाथ कृपाला ।\nसदा करो सन्तन प्रतिपाला ॥\n\nदूत तुम्हार वीर हनुमाना ।\nजासु प्रभाव तिहूँ पुर जाना ॥\nतुव भुजदण्ड प्रचण्ड कृपाला ।\nरावण मारि सुरन प्रतिपाला ॥\n\nतुम अनाथ के नाथ गोसाईं ।\nदीनन के हो सदा सहाई ॥\nब्रह्मादिक तव पार न पावैं ।\nसदा ईश तुम्हरो यश गावैं ॥\n\nचारिउ वेद भरत हैं साखी ।\nतुम भक्तन की लज्जा राखी ॥\nगुण गावत शारद मन माहीं ।\nसुरपति ताको पार न पाहीं ॥ 10 ॥\n\nनाम तुम्हार लेत जो कोई ।\nता सम धन्य और नहिं होई ॥\nराम नाम है अपरम्पारा ।\nचारिहु वेदन जाहि पुकारा ॥\n\nगणपति नाम तुम्हारो लीन्हों ।\nतिनको प्रथम पूज्य तुम कीन्हों ॥\nशेष रटत नित नाम तुम्हारा ।\nमहि को भार शीश पर धारा ॥\n\nफूल समान रहत सो भारा ।\nपावत कोउ न तुम्हरो पारा ॥\nभरत नाम तुम्हरो उर धारो ।\nतासों कबहुँ न रण में हारो ॥\n\nनाम शत्रुहन हृदय प्रकाशा ।\nसुमिरत होत शत्रु कर नाशा ॥\nलषन तुम्हारे आज्ञाकारी ।\nसदा करत सन्तन रखवारी ॥\n\nताते रण जीते नहिं कोई ।\nयुद्ध जुरे यमहूँ किन होई ॥\nमहा लक्ष्मी धर अवतारा ।\nसब विधि करत पाप को छारा ॥ 20 ॥\n\nसीता राम पुनीता गायो ।\nभुवनेश्वरी प्रभाव दिखायो ॥\nघट सों प्रकट भई सो आई ।\nजाको देखत चन्द्र लजाई ॥\n\nसो तुमरे नित पांव पलोटत ।\nनवो निद्धि चरणन में लोटत ॥\nसिद्धि अठारह मंगल कारी ।\nसो तुम पर जावै बलिहारी ॥\n\nऔरहु जो अनेक प्रभुताई ।\nसो सीतापति तुमहिं बनाई ॥\nइच्छा ते कोटिन संसारा ।\nरचत न लागत पल की बारा ॥\n\nजो तुम्हरे चरनन चित लावै ।\nताको मुक्ति अवसि हो जावै ॥\nसुनहु राम तुम तात हमारे ।\nतुमहिं भरत कुल- पूज्य प्रचारे ॥\n\nतुमहिं देव कुल देव हमारे ।\nतुम गुरु देव प्राण के प्यारे ॥\nजो कुछ हो सो तुमहीं राजा ।\nजय जय जय प्रभु राखो लाजा ॥ 30 ॥\n\nरामा आत्मा पोषण हारे ।\nजय जय जय दशरथ के प्यारे ॥\nजय जय जय प्रभु ज्योति स्वरूपा ।\nनिगुण ब्रह्म अखण्ड अनूपा ॥\n\nसत्य सत्य जय सत्य- ब्रत स्वामी ।\nसत्य सनातन अन्तर्यामी ॥\nसत्य भजन तुम्हरो जो गावै ।\nसो निश्चय चारों फल पावै ॥\n\nसत्य शपथ गौरीपति कीन्हीं ।\nतुमने भक्तहिं सब सिद्धि दीन्हीं ॥\nज्ञान हृदय दो ज्ञान स्वरूपा ।\nनमो नमो जय जापति भूपा ॥\n\nधन्य धन्य तुम धन्य प्रतापा ।\nनाम तुम्हार हरत संतापा ॥\nसत्य शुद्ध देवन मुख गाया ।\nबजी दुन्दुभी शंख बजाया ॥\n\nसत्य सत्य तुम सत्य सनातन ।\nतुमहीं हो हमरे तन मन धन ॥\nयाको पाठ करे जो कोई ।\nज्ञान प्रकट ताके उर होई ॥ 40 ॥\n\nआवागमन मिटै तिहि केरा ।\nसत्य वचन माने शिव मेरा ॥\nऔर आस मन में जो ल्यावै ।\nतुलसी दल अरु फूल चढ़ावै ॥\n\nसाग पत्र सो भोग लगावै ।\nसो नर सकल सिद्धता पावै ॥\nअन्त समय रघुबर पुर जाई ।\nजहाँ जन्म हरि भक्त कहाई ॥\n\nश्री हरि दास कहै अरु गावै ।\nसो वैकुण्ठ धाम को पावै ॥\n\n॥ दोहा ॥\nसात दिवस जो नेम कर पाठ करे चित लाय ।\nहरिदास हरिकृपा से अवसि भक्ति को पाय ॥\n\nराम चालीसा जो पढ़े रामचरण चित लाय ।\nजो इच्छा मन में करै सकल सिद्ध हो जाय ॥",
    "lang": "hi",
    "img_url": "/2/ram.webp",
    "tags": "ram",
    "video_id": "I3Ze7RasX6A"
  },
  {
    "id": 6,
    "title": "श्री कृष्ण चालीसा",
    "subtitle": {
      "en": "Chalisa of Lord Shri Krishna",
      "ma": "श्रीकृष्णजींची चाळीसा"
    },
    "content": "॥ दोहा॥\n\nबंशी शोभित कर मधुर,\nनील जलद तन श्याम ।\nअरुण अधर जनु बिम्बफल,\nनयन कमल अभिराम ॥\nपूर्ण इन्द्र, अरविन्द मुख,\nपीताम्बर शुभ साज ।\nजय मनमोहन मदन छवि,\nकृष्णचन्द्र महाराज ॥\n\n॥ चौपाई ॥\n\nजय यदुनंदन जय जगवंदन ।\nजय वसुदेव देवकी नन्दन ॥\n\nजय यशुदा सुत नन्द दुलारे ।\nजय प्रभु भक्तन के दृग तारे ॥\n\nजय नटनागर, नाग नथइया |\nकृष्ण कन्हइया धेनु चरइया ॥\n\nपुनि नख पर प्रभु गिरिवर धारो ।\nआओ दीनन कष्ट निवारो ॥4॥\n\nवंशी मधुर अधर धरि टेरौ ।\nहोवे पूर्ण विनय यह मेरौ ॥\n\nआओ हरि पुनि माखन चाखो ।\nआज लाज भारत की राखो ॥\n\nगोल कपोल, चिबुक अरुणारे ।\nमृदु मुस्कान मोहिनी डारे ॥\n\nराजित राजिव नयन विशाला ।\nमोर मुकुट वैजन्तीमाला ॥8॥\n\nकुंडल श्रवण, पीत पट आछे ।\nकटि किंकिणी काछनी काछे ॥\n\nनील जलज सुन्दर तनु सोहे ।\nछबि लखि, सुर नर मुनिमन मोहे ॥\n\nमस्तक तिलक, अलक घुँघराले ।\nआओ कृष्ण बांसुरी वाले ॥\n\nकरि पय पान, पूतनहि तार्यो ।\nअका बका कागासुर मार्यो ॥12॥\n\nमधुवन जलत अगिन जब ज्वाला ।\nभै शीतल लखतहिं नंदलाला ॥\n\nसुरपति जब ब्रज चढ़्यो रिसाई ।\nमूसर धार वारि वर्षाई ॥\n\nलगत लगत व्रज चहन बहायो ।\nगोवर्धन नख धारि बचायो ॥\n\nलखि यसुदा मन भ्रम अधिकाई ।\nमुख मंह चौदह भुवन दिखाई ॥16॥\n\nदुष्ट कंस अति उधम मचायो ।\nकोटि कमल जब फूल मंगायो ॥\n\nनाथि कालियहिं तब तुम लीन्हें ।\nचरण चिह्न दै निर्भय कीन्हें ॥\n\nकरि गोपिन संग रास विलासा ।\nसबकी पूरण करी अभिलाषा ॥\n\nकेतिक महा असुर संहार्यो ।\nकंसहि केस पकड़ि दै मार्यो ॥20॥\n\nमातपिता की बन्दि छुड़ाई ।\nउग्रसेन कहँ राज दिलाई ॥\n\nमहि से मृतक छहों सुत लायो ।\nमातु देवकी शोक मिटायो ॥\n\nभौमासुर मुर दैत्य संहारी ।\nलाये षट दश सहसकुमारी ॥\n\nदै भीमहिं तृण चीर सहारा ।\nजरासिंधु राक्षस कहँ मारा ॥24॥\n\nअसुर बकासुर आदिक मार्यो ।\nभक्तन के तब कष्ट निवार्यो ॥\n\nदीन सुदामा के दुःख टार्यो ।\nतंदुल तीन मूंठ मुख डार्य ॥",
    "lang": "hi",
    "img_url": "/2/krishna.webp",
    "tags": "krishna",
    "video_id": "wYCuWoA5vIA"
  },
  {
    "id": 7,
    "title": "शनि चालीसा",
    "subtitle": {
      "en": "Chalisa of Lord Shani",
      "ma": "शनिदेवांची चाळीसा"
    },
    "content": "॥ दोहा ॥\n\nजय गणेश गिरिजा सुवन, \r\nमंगल करण कृपाल।\nदीनन के दुख दूर करि, \r\nकीजै नाथ निहाल॥\n\nजय जय श्री शनिदेव प्रभु, \r\nसुनहु विनय महाराज।\nकरहु कृपा हे रवि तनय, \r\nराखहु जन की लाज॥\n\r\n॥ चौपाई ॥\r\n\nजयति जयति शनिदेव दयाला।\nकरत सदा भक्तन प्रतिपाला॥\n\nचारि भुजा, तनु श्याम विराजै।\nमाथे रतन मुकुट छबि छाजै॥\n\nपरम विशाल मनोहर भाला।\nटेढ़ी दृष्टि भृकुटि विकराला॥\n\nकुण्डल श्रवण चमाचम चमके।\nहिय माल मुक्तन मणि दमके॥\n\nकर में गदा त्रिशूल कुठारा।\nपल बिच करैं अरिहिं संहारा॥\n\nपिंगल, कृष्णो, छाया नन्दन।\nयम, कोणस्थ, रौद्र, दुखभंजन॥\n\nसौरी, मन्द, शनी, दश नामा।\nभानु पुत्र पूजहिं सब कामा॥\n\nजा पर प्रभु प्रसन्न ह्वैं जाहीं।\nरंकहुँ राव करैं क्षण माहीं॥\n\nपर्वतहू तृण होई निहारत।\nतृणहू को पर्वत करि डारत॥\n\nराज मिलत बन रामहिं दीन्हयो।\nकैकेइहुँ की मति हरि लीन्हयो॥\n\nबनहूँ में मृग कपट दिखाई।\nमातु जानकी गई चुराई॥\n\nलखनहिं शक्ति विकल करिडारा।\nमचिगा दल में हाहाकारा॥\n\nरावण की गति-मति बौराई।\nरामचन्द्र सों बैर बढ़ाई॥\n\nदियो कीट करि कंचन लंका।\nबजि बजरंग बीर की डंका॥\n\nनृप विक्रम पर तुहि पगु धारा।\nचित्र मयूर निगलि गै हारा॥\n\nहार नौलखा लाग्यो चोरी।\nहाथ पैर डरवायो तोरी॥\n\nभारी दशा निकृष्ट दिखायो।\nतेलिहिं घर कोल्हू चलवायो॥\n\nविनय राग दीपक महं कीन्हयों।\nतब प्रसन्न प्रभु ह्वै सुख दीन्हयों॥\n\nहरिश्चन्द्र नृप नारि बिकानी।\nआपहुं भरे डोम घर पानी॥\n\nतैसे नल पर दशा सिरानी।\nभूंजी-मीन कूद गई पानी॥\n\nश्री शंकरहिं गह्यो जब जाई।\nपारवती को सती कराई॥\n\nतनिक विलोकत ही करि रीसा।\nनभ उड़ि गयो गौरिसुत सीसा॥\nपाण्डव पर भै दशा तुम्हारी।\n\nबची द्रौपदी होति उघारी॥\nकौरव के भी गति मति मारयो।\n\nयुद्ध महाभारत करि डारयो॥\nरवि कहँ मुख महँ धरि तत्काला।\n\nलेकर कूदि परयो पाताला॥\nशेष देव-लखि विनती लाई।\n\nरवि को मुख ते दियो छुड़ाई॥\nवाहन प्रभु के सात सुजाना।\n\nजग दिग्गज गर्दभ मृग स्वाना॥\nजम्बुक सिंह आदि नख धारी।\n\nसो फल ज्योतिष कहत पुकारी॥\nगज वाहन लक्ष्मी गृह आवैं।\n\nहय ते सुख सम्पति उपजावैं॥\nगर्दभ हानि करै बहु काजा।\n\nसिंह सिद्धकर राज समाजा॥\nजम्बुक बुद्धि नष्ट कर डारै।\n\nमृग दे कष्ट प्राण संहारै॥\nजब आवहिं प्रभु स्वान सवारी।\n\nचोरी आदि होय डर भारी॥\nतैसहि चारि चरण यह नामा।\n\nस्वर्ण लौह चाँदी अरु तामा॥\nलौह चरण पर जब प्रभु आवैं।\n\nधन जन सम्पत्ति नष्ट करावैं॥\nसमता ताम्र रजत शुभकारी।\n\nस्वर्ण सर्व सर्व सुख मंगल भारी॥\nजो यह शनि चरित्र नित गावै।\n\nकबहुं न दशा निकृष्ट सतावै॥\nअद्भुत नाथ दिखावैं लीला।\n\nकरैं शत्रु के नशि बलि ढीला॥\nजो पण्डित सुयोग्य बुलवाई।\n\nविधिवत शनि ग्रह शांति कराई॥\nपीपल जल शनि दिवस चढ़ावत।\n\nदीप दान दै बहु सुख पावत॥\nकहत राम सुन्दर प्रभु दासा।\n\nशनि सुमिरत सुख होत प्रकाशा॥\n\n॥दोहा॥\n\nपाठ शनिश्चर देव को, की हों 'भक्त' तैयार।\nकरत पाठ चालीस दिन, हो भवसागर पार॥",
    "lang": "hi",
    "img_url": "/2/shani.webp",
    "tags": "shani",
    "video_id": "-6itxDwwzo0"
  },
  {
    "id": 8,
    "title": "सूर्य चालीसा",
    "subtitle": {
      "en": "Chalisa of Lord Surya",
      "ma": "सूर्यदेवांची चाळीसा"
    },
    "content": "॥ दोहा ॥\r\n\nकनक बदन कुण्डल मकर, \r\nमुक्ता माला अङ्ग,\nपद्मासन स्थित ध्याइए, \r\nशंख चक्र के सङ्ग॥\n\n॥ चौपाई ॥\n\nजय सविता जय जयति दिवाकर,\r\nसहस्त्रांशु सप्ताश्व तिमिरहर॥\r\n\r\nभानु पतंग मरीची भास्कर,\r\nसविता हंस सुनूर विभाकर॥\r\n\r\nविवस्वान आदित्य विकर्तन,\r\nमार्तण्ड हरिरूप विरोचन॥\r\n\r\nअम्बरमणि खग रवि कहलाते,\r\nवेद हिरण्यगर्भ कह गाते॥ \r\n\r\nसहस्त्रांशु प्रद्योतन, कहिकहि,\r\nमुनिगन होत प्रसन्न मोदलहि॥\r\n\r\nअरुण सदृश सारथी मनोहर,\r\nहांकत हय साता चढ़ि रथ पर॥\r\n\r\nमंडल की महिमा अति न्यारी,\r\nतेज रूप केरी बलिहारी॥\r\n\r\nउच्चैःश्रवा सदृश हय जोते,\r\nदेखि पुरन्दर लज्जित होते॥\r\n\r\nमित्र मरीचि, भानु, अरुण, भास्कर,\r\nसविता सूर्य अर्क खग कलिकर॥\r\n\r\nपूषा रवि आदित्य नाम लै,\r\nहिरण्यगर्भाय नमः कहिकै॥\r\n\r\nद्वादस नाम प्रेम सों गावैं,\r\nमस्तक बारह बार नवावैं॥\r\n\r\nचार पदारथ जन सो पावै,\r\nदुःख दारिद्र अघ पुंज नसावै॥\r\n\r\nनमस्कार को चमत्कार यह,\r\nविधि हरिहर को कृपासार यह॥\r\n\r\nसेवै भानु तुमहिं मन लाई,\r\nअष्टसिद्धि नवनिधि तेहिं पाई॥\r\n\r\nबारह नाम उच्चारन करते,\r\nसहस जनम के पातक टरते॥\r\n\r\nउपाख्यान जो करते तवजन,\r\nरिपु सों जमलहते सोतेहि छन॥\r\n\r\nधन सुत जुत परिवार बढ़तु है,\r\nप्रबल मोह को फंद कटतु है॥\r\n\r\nअर्क शीश को रक्षा करते,\r\nरवि ललाट पर नित्य बिहरते॥\r\n\r\nसूर्य नेत्र पर नित्य विराजत,\r\nकर्ण देस पर दिनकर छाजत॥\r\n\r\nभानु नासिका वासकरहुनित,\r\nभास्कर करत सदा मुखको हित॥\r\n\r\nओंठ रहैं पर्जन्य हमारे,\r\nरसना बीच तीक्ष्ण बस प्यारे॥\r\n\r\nकंठ सुवर्ण रेत की शोभा,\r\nतिग्म तेजसः कांधे लोभा॥\r\n\r\nपूषां बाहू मित्र पीठहिं पर,\r\nत्वष्टा वरुण रहत सुउष्णकर॥\r\n\r\nयुगल हाथ पर रक्षा कारन,\r\nभानुमान उरसर्म सुउदरचन॥\r\n\r\nबसत नाभि आदित्य मनोहर,\r\nकटिमंह, रहत मन मुदभर॥\r\n\r\nजंघा गोपति सविता बासा,\r\nगुप्त दिवाकर करत हुलासा॥\r\n\r\nविवस्वान पद की रखवारी,\r\nबाहर बसते नित तम हारी॥\r\n\r\nसहस्त्रांशु सर्वांग सम्हारै,\r\nरक्षा कवच विचित्र विचारे॥\r\n\r\nअस जोजन अपने मन माहीं,\r\nभय जगबीच करहुं तेहि नाहीं ॥\r\n\r\nदद्रु कुष्ठ तेहिं कबहु न व्यापै,\r\nजोजन याको मन मंह जापै॥\r\n\r\nअंधकार जग का जो हरता,\r\nनव प्रकाश से आनन्द भरता॥\r\n\r\nग्रह गन ग्रसि न मिटावत जाही,\r\nकोटि बार मैं प्रनवौं ताही॥\r\n\r\nमंद सदृश सुत जग में जाके,\r\nधर्मराज सम अद्भुत बांके॥\r\n\r\nधन्य-धन्य तुम दिनमनि देवा,\r\nकिया करत सुरमुनि नर सेवा॥\r\n\r\nभक्ति भावयुत पूर्ण नियम सों,\r\nदूर हटतसो भवके भ्रम सों॥\r\n\r\nपरम धन्य सों नर तनधारी,\r\nहैं प्रसन्न जेहि पर तम हारी॥\r\n\r\nअरुण माघ महं सूर्य फाल्गुन,\r\nमधु वेदांग नाम रवि उदयन॥\r\n\r\nभानु उदय बैसाख गिनावै,\r\nज्येष्ठ इन्द्र आषाढ़ रवि गावै॥\r\n\r\nयम भादों आश्विन हिमरेता,\r\nकातिक होत दिवाकर नेता॥\r\n\r\nअगहन भिन्न विष्णु हैं पूसहिं,\r\nपुरुष नाम रविहैं मलमासहिं॥\r\n\n॥ दोहा ॥\n\nभानु चालीसा प्रेम युत, गावहिं जे नर नित्य,\nसुख सम्पत्ति लहि बिबिध, होंहिं सदा कृतकृत्य॥",
    "lang": "hi",
    "img_url": "/2/surya.webp",
    "tags": "surya",
    "video_id": "rJU3E_hMQlQ"
  },
  {
    "id": 9,
    "title": "वैभवलक्ष्मी चालीसा",
    "subtitle": {
      "en": "Chalisa of Goddess Vaibhav Lakshmi",
      "ma": "वैभवलक्ष्मी मातांची चाळीसा"
    },
    "content": "॥ दोहा ॥\n\nमातु लक्ष्मी करि कृपा \r\nकरो हृदय में वास।\nमनोकामना सिद्ध कर \r\nपुरवहु मेरी आस॥\r\n\nसिंधु सुता विष्णुप्रिये \r\nनत शिर बारंबार।\nऋद्धि सिद्धि मंगलप्रदे \r\nनत शिर बारंबार॥ टेक॥\n\r\n॥ सोरठा ॥\r\n\nयही मोर अरदास, \r\nहाथ जोड़ विनती करूं।\nसब विधि करौ सुवास, \r\nजय जननि जगदंबिका॥\n\n॥ चौपाई ॥\n\nसिन्धु सुता मैं सुमिरौं तोही।\n ज्ञान बुद्धि विद्या दो मोहि॥\n\nतुम समान नहिं कोई उपकारी।\n सब विधि पुरबहु आस हमारी॥\n\nजै जै जगत जननि जगदम्बा। \nसबके तुमही हो स्वलम्बा॥\n\nतुम ही हो घट घट के वासी।\n विनती यही हमारी खासी॥\n\nजग जननी जय सिन्धु कुमारी। \nदीनन की तुम हो हितकारी॥\n\nविनवौं नित्य तुमहिं महारानी। \nकृपा करौ जग जननि भवानी।\n\nकेहि विधि स्तुति करौं तिहारी।\n सुधि लीजै अपराध बिसारी॥\n\nकृपा दृष्टि चितवो मम ओरी।\n जगत जननि विनती सुन मोरी॥\n\nज्ञान बुद्धि जय सुख की दाता।\n संकट हरो हमारी माता॥\n\nक्षीर सिंधु जब विष्णु मथायो।\n चौदह रत्न सिंधु में पायो॥\n\nचौदह रत्न में तुम सुखरासी।\n सेवा कियो प्रभुहिं बनि दासी॥\n\nजब जब जन्म जहां प्रभु लीन्हा।\n रूप बदल तहं सेवा कीन्हा॥\n\nस्वयं विष्णु जब नर तनु धारा। \nलीन्हेउ अवधपुरी अवतारा॥\n\nतब तुम प्रकट जनकपुर माहीं।\n सेवा कियो हृदय पुलकाहीं॥\n\nअपनायो तोहि अन्तर्यामी। \nविश्व विदित त्रिभुवन की स्वामी॥\n\nतुम सब प्रबल शक्ति नहिं आनी।\n कहं तक महिमा कहौं बखानी॥\n\nमन क्रम वचन करै सेवकाई।\n मन- इच्छित वांछित फल पाई॥\n\nतजि छल कपट और चतुराई। \nपूजहिं विविध भांति मन लाई॥\n\nऔर हाल मैं कहौं बुझाई।\n जो यह पाठ करे मन लाई॥\n\nताको कोई कष्ट न होई।\nमन इच्छित फल पावै फल सोई॥\n\nत्राहि- त्राहि जय दुःख निवारिणी। \nत्रिविध ताप भव बंधन हारिणि॥\n\nजो यह चालीसा पढ़े और पढ़ावे।\n इसे ध्यान लगाकर सुने सुनावै॥\n\nताको कोई न रोग सतावै। \nपुत्र आदि धन सम्पत्ति पावै।\n\nपुत्र हीन और सम्पत्ति हीना।\n अन्धा बधिर कोढ़ी अति दीना॥\n\nविप्र बोलाय कै पाठ करावै। \nशंका दिल में कभी न लावै॥\n\nपाठ करावै दिन चालीसा। \nता पर कृपा करैं गौरीसा॥\n\nसुख सम्पत्ति बहुत सी पावै।\n कमी नहीं काहू की आवै॥\n\nबारह मास करै जो पूजा। \nतेहि सम धन्य और नहिं दूजा॥\n\nप्रतिदिन पाठ करै मन माहीं। \nउन सम कोई जग में नाहिं॥\n\nबहु विधि क्या मैं करौं बड़ाई।\n लेय परीक्षा ध्यान लगाई॥\n\nकरि विश्वास करैं व्रत नेमा।\n होय सिद्ध उपजै उर प्रेमा॥\n\nजय जय जय लक्ष्मी महारानी।\n सब में व्यापित जो गुण खानी॥\n\nतुम्हरो तेज प्रबल जग माहीं। \nतुम सम कोउ दयाल कहूं नाहीं॥\n\nमोहि अनाथ की सुधि अब लीजै।\n संकट काटि भक्ति मोहि दीजे॥\n\nभूल चूक करी क्षमा हमारी।\n दर्शन दीजै दशा निहारी॥\n\nबिन दरशन व्याकुल अधिकारी। \nतुमहिं अक्षत दुःख सहते भारी॥\n\nनहिं मोहिं ज्ञान बुद्धि है तन में। \nसब जानत हो अपने मन में॥\n\nरूप चतुर्भुज करके धारण।\n कष्ट मोर अब करहु निवारण॥\n\nकहि प्रकार मैं करौं बड़ाई। \nज्ञान बुद्धि मोहिं नहिं अधिकाई॥\n\nरामदास अब कहाई पुकारी। \nकरो दूर तुम विपति हमारी॥\n\n॥ दोहा ॥\r\n\nत्राहि त्राहि दुःख हारिणी \r\nहरो बेगि सब त्रास।\nजयति जयति जय लक्ष्मी \r\nकरो शत्रुन का नाश॥\n\nरामदास धरि ध्यान नित \r\nविनय करत कर जोर।\nमातु लक्ष्मी दास पर \r\nकरहु दया की कोर॥\n\n।। इति लक्ष्मी चालीसा संपूर्णम।।",
    "lang": "hi",
    "img_url": "/2/laxmi.webp",
    "tags": "laxmi,devi",
    "video_id": "DI-5qHlxQDw"
  },
  {
    "id": 10,
    "title": "संतोषी माता चालीसा",
    "subtitle": {
      "en": "Chalisa of Goddess Santoshi Mata",
      "ma": "संतोषी मातांची चाळीसा"
    },
    "content": "॥ दोहा ॥\n\nबन्दौं सन्तोषी चरण \r\nरिद्धि-सिद्धि दातार ।\nध्यान धरत ही होत नर \r\nदुःख सागर से पार ॥\nभक्तन को सन्तोष दे \r\nसन्तोषी तव नाम ।\nकृपा करहु जगदम्ब \r\nअब आया तेरे धाम ॥\n\n॥ चौपाई ॥\n\nजय सन्तोषी मात अनूपम ।\nशान्ति दायिनी रूप मनोरम ॥\n\nसुन्दर वरण चतुर्भुज रूपा ।\nवेश मनोहर ललित अनुपा ॥\n\nश्वेताम्बर रूप मनहारी ।\nमाँ तुम्हारी छवि जग से न्यारी ॥\n\nदिव्य स्वरूपा आयत लोचन ।\nदर्शन से हो संकट मोचन ॥\n\nजय गणेश की सुता भवानी ।\nरिद्धि- सिद्धि की पुत्री ज्ञानी ॥\n\nअगम अगोचर तुम्हरी माया ।\nसब पर करो कृपा की छाया ॥\n\nनाम अनेक तुम्हारे माता ।\nअखिल विश्व है तुमको ध्याता ॥\n\nतुमने रूप अनेकों धारे ।\nको कहि सके चरित्र तुम्हारे ॥\n\nधाम अनेक कहाँ तक कहिये ।\nसुमिरन तब करके सुख लहिये ॥\n\nविन्ध्याचल में विन्ध्यवासिनी ।\nकोटेश्वर सरस्वती सुहासिनी ॥\n\nकलकत्ते में तू ही काली ।\nदुष्ट नाशिनी महाकराली ॥\n\nसम्बल पुर बहुचरा कहाती ।\nभक्तजनों का दुःख मिटाती ॥\n\nज्वाला जी में ज्वाला देवी ।\nपूजत नित्य भक्त जन सेवी ॥\n\nनगर बम्बई की महारानी ।\nमहा लक्ष्मी तुम कल्याणी ॥\n\nमदुरा में मीनाक्षी तुम हो ।\nसुख दुख सबकी साक्षी तुम हो ॥\n\nराजनगर में तुम जगदम्बे ।\nबनी भद्रकाली तुम अम्बे ॥\n\nपावागढ़ में दुर्गा माता ।\nअखिल विश्व तेरा यश गाता ॥\n\nकाशी पुराधीश्वरी माता ।\nअन्नपूर्णा नाम सुहाता ॥\n\nसर्वानन्द करो कल्याणी ।\nतुम्हीं शारदा अमृत वाणी ॥\n\nतुम्हरी महिमा जल में थल में ।\nदुःख दारिद्र सब मेटो पल में ॥\n\nजेते ऋषि और मुनीशा ।\nनारद देव और देवेशा ।\n\nइस जगती के नर और नारी ।\nध्यान धरत हैं मात तुम्हारी ॥\n\nजापर कृपा तुम्हारी होती ।\nवह पाता भक्ति का मोती ॥\n\nदुःख दारिद्र संकट मिट जाता ।\nध्यान तुम्हारा जो जन ध्याता ॥\nजो जन तुम्हरी महिमा गावै ।\nध्यान तुम्हारा कर सुख पावै ॥\n\nजो मन राखे शुद्ध भावना ।\nताकी पूरण करो कामना ॥\n\nकुमति निवारि सुमति की दात्री ।\nजयति जयति माता जगधात्री ॥\n\nशुक्रवार का दिवस सुहावन ।\nजो व्रत करे तुम्हारा पावन ॥\n\nगुड़ छोले का भोग लगावै ।\nकथा तुम्हारी सुने सुनावै ॥\n\nविधिवत पूजा करे तुम्हारी ।\nफिर प्रसाद पावे शुभकारी ॥\n\nशक्ति-सामरथ हो जो धनको ।\nदान-दक्षिणा दे विप्रन को ॥\n\nवे जगती के नर औ नारी ।\nमनवांछित फल पावें भारी ॥\n\nजो जन शरण तुम्हारी जावे ।\nसो निश्चय भव से तर जावे ॥\n\nतुम्हरो ध्यान कुमारी ध्यावे ।\nनिश्चय मनवांछित वर पावै ॥\n\nसधवा पूजा करे तुम्हारी ।\nअमर सुहागिन हो वह नारी ॥\n\nविधवा धर के ध्यान तुम्हारा ।\nभवसागर से उतरे पारा ॥\n\nजयति जयति जय संकट हरणी ।\nविघ्न विनाशन मंगल करनी ॥\n\nहम पर संकट है अति भारी ।\nवेगि खबर लो मात हमारी ॥\n\nनिशिदिन ध्यान तुम्हारो ध्याता ।\nदेह भक्ति वर हम को माता ॥\n\nयह चालीसा जो नित गावे ।\nसो भवसागर से तर जावे ॥\n\n॥ दोहा ॥\nसंतोषी माँ के सदा \r\nबंदहूँ पग निश वास ।\nपूर्ण मनोरथ हो सकल \r\nमात हरौ भव त्रास ॥\r\n\n॥ इति श्री संतोषी माता चालीसा ॥",
    "lang": "hi",
    "img_url": "/1/santoshi.webp",
    "tags": "santoshi,devi",
    "video_id": "GtDSeuMLAgQ"
  },
  {
    "id": 11,
    "title": "दुर्गा चालीसा",
    "subtitle": {
      "en": "Chalisa of Goddess Durga",
      "ma": "दुर्गा मातांची चाळीसा"
    },
    "content": "॥ चौपाई ॥\r\n\r\nनमो नमो दुर्गे सुख करनी।\nनमो नमो दुर्गे दुःख हरनी॥\n\nनिरंकार है ज्योति तुम्हारी।\nतिहूं लोक फैली उजियारी॥\nशशि ललाट मुख महाविशाला।\nनेत्र लाल भृकुटि विकराला॥\n\nरूप मातु को अधिक सुहावे।\nदरश करत जन अति सुख पावे॥\n\nतुम संसार शक्ति लै कीना।\nपालन हेतु अन्न धन दीना॥\n\nअन्नपूर्णा हुई जग पाला।\nतुम ही आदि सुन्दरी बाला॥\nप्रलयकाल सब नाशन हारी।\nतुम गौरी शिवशंकर प्यारी॥\n\nशिव योगी तुम्हरे गुण गावें।\nब्रह्मा विष्णु तुम्हें नित ध्यावें॥\n\nरूप सरस्वती को तुम धारा।\nदे सुबुद्धि ऋषि मुनिन उबारा॥\n\nधरयो रूप नरसिंह को अम्बा।\nपरगट भई फाड़कर खम्बा॥\nरक्षा करि प्रह्लाद बचायो।\nहिरण्याक्ष को स्वर्ग पठायो॥\n\nलक्ष्मी रूप धरो जग माहीं।\nश्री नारायण अंग समाहीं॥\n\nक्षीरसिन्धु में करत विलासा।\nदयासिन्धु दीजै मन आसा॥\n\nहिंगलाज में तुम्हीं भवानी।\nमहिमा अमित न जात बखानी॥\nमातंगी अरु धूमावति माता।\nभुवनेश्वरी बगला सुख दाता॥\n\nश्री भैरव तारा जग तारिणी।\nछिन्न भाल भव दुःख निवारिणी॥\n\nकेहरि वाहन सोह भवानी।\nलांगुर वीर चलत अगवानी॥\n\nकर में खप्पर खड्ग विराजै।\nजाको देख काल डर भाजै॥\nसोहै अस्त्र और त्रिशूला।\nजाते उठत शत्रु हिय शूला॥\n\nनगरकोट में तुम्हीं विराजत।\nतिहुंलोक में डंका बाजत॥\n\nशुंभ निशुंभ दानव तुम मारे।\nरक्तबीज शंखन संहारे॥\n\nमहिषासुर नृप अति अभिमानी।\nजेहि अघ भार मही अकुलानी॥\nरूप कराल कालिका धारा।\nसेन सहित तुम तिहि संहारा॥\n\nपरी गाढ़ संतन पर जब जब।\nभई सहाय मातु तुम तब तब॥\n\nअमरपुरी अरु बासव लोका।\nतब महिमा सब रहें अशोका॥\n\nज्वाला में है ज्योति तुम्हारी।\nतुम्हें सदा पूजें नर-नारी॥\nप्रेम भक्ति से जो यश गावें।\nदुःख दारिद्र निकट नहिं आवें॥\n\nध्यावे तुम्हें जो नर मन लाई।\nजन्म-मरण ताकौ छुटि जाई॥\n\nजोगी सुर मुनि कहत पुकारी।\nयोग न हो बिन शक्ति तुम्हारी॥\n\nशंकर आचारज तप कीनो।\nकाम अरु क्रोध जीति सब लीनो॥\nनिशिदिन ध्यान धरो शंकर को।\nकाहु काल नहिं सुमिरो तुमको॥\n\nशक्ति रूप का मरम न पायो।\nशक्ति गई तब मन पछितायो॥\n\nशरणागत हुई कीर्ति बखानी।\nजय जय जय जगदम्ब भवानी॥\n\nभई प्रसन्न आदि जगदम्बा।\nदई शक्ति नहिं कीन विलम्बा॥\nमोको मातु कष्ट अति घेरो।\nतुम बिन कौन हरै दुःख मेरो॥\n\nआशा तृष्णा निपट सतावें।\nरिपू मुरख मौही डरपावे॥\n\nशत्रु नाश कीजै महारानी।\nसुमिरौं इकचित तुम्हें भवानी॥\n\nकरो कृपा हे मातु दयाला।\nऋद्धि-सिद्धि दै करहु निहाला।\nजब लगि जिऊं दया फल पाऊं ।\nतुम्हरो यश मैं सदा सुनाऊं ॥\n\nदुर्गा चालीसा जो कोई गावै।\nसब सुख भोग परमपद पावै॥\n\nदेवीदास शरण निज जानी।\nकरहु कृपा जगदम्ब भवानी॥\n\n॥ इति श्री दुर्गा चालीसा सम्पूर्ण ॥",
    "lang": "hi",
    "img_url": "/1/durga.webp",
    "tags": "durga,devi",
    "video_id": "AXvmt88JLWg"
  },
  {
    "id": 12,
    "title": "पार्वती माता चालीसा",
    "subtitle": {
      "en": "Chalisa of Goddess Parvati",
      "ma": "पार्वती मातांची चाळीसा"
    },
    "content": "॥ दोहा॥\n\nजय गिरी तनये दक्षजे\nशम्भू प्रिये गुणखानि।\nगणपति जननी पार्वती अम्बे !\nशक्ति ! भवानि॥\n\n॥ चौपाई ॥\n\nब्रह्मा भेद न तुम्हरे पावे ,\nपंच बदन नित तुमको ध्यावे ।\nषड्मुख कहि न सकत यश तेरो ,\nसहसबदन श्रम करत घनेरो ।।\n\nतेरो पार न पावत माता,\nस्थित रक्षा लय हित सजाता।\nअधर प्रवाल सदृश अरुणारे ,\nअति कमनीय नयन कजरारे ।।\n\nललित लालट विलेपित केशर\nकुंकुंम अक्षत शोभा मनोहर।\nकनक बसन कञ्चुकि सजाये,\nकटी मेखला दिव्य लहराए ।।\n\nकंठ मदार हार की शोभा ,\nजाहि देखि सहजहि मन लोभ।\nबालारुण अनंत छवि धारी ,\nआभूषण की शोभा प्यारी ।।\n\nनाना रत्न जड़ित सिंहासन ,\nतापर राजित हरी चतुरानन।\nइन्द्रादिक परिवार पूजित ,\nजग मृग नाग यक्ष रव कूजित ।।\n\nगिर कैलाश निवासिनी जय जय ,\nकोटिकप्रभा विकासिनी जय जय ।\nत्रिभुवन सकल , कुटुंब तिहारी ,\nअणु -अणु महं तुम्हारी उजियारी।।\n\nहैं महेश प्राणेश ! तुम्हारे,\nत्रिभुवन के जो नित रखवारे ।\nउनसो पति तुम प्राप्त कीन्ह जब,\nसुकृत पुरातन उदित भए तब।।\n\nबुढा बैल सवारी जिनकी,\nमहिमा का गावे कोउ तिनकी।\nसदा श्मशान विहरी शंकर,\nआभूषण हैं भुजंग भयंकर।।\n\nकंठ हलाहल को छवि छायी ,\nनीलकंठ की पदवी पायी ।\nदेव मगन के हित अस किन्हों ,\nविष लै आपु तिनहि अमि दिन्हो।।\n\nताकी ,तुम पत्नी छवि धारिणी ,\nदुरित विदारिणी मंगल कारिणी ।\nदेखि परम सौंदर्य तिहारो ,\nत्रिभुवन चकित बनावन हारो।।\n\nभय भीता सो माता गंगा ,\nलज्जा मय है सलिल तरंगा ।\nसौत सामान शम्भू पहआयी ,\nविष्णु पदाब्ज छोड़ि सो धायी ।।\n\nतेहिकों कमल बदन मुर्झायो ,\nलखी सत्वर शिव शीश चढायो ।\nनित्यानंद करी वरदायिनी ,\nअभय भक्त कर नित अनपायिनी।।\n\nअखिल पाप त्रय्ताप निकन्दनी ,\nमाहेश्वरी ,हिमालय नन्दिनी।\nकाशी पूरी सदा मन भायी,\nसिद्ध पीठ तेहि आपु बनायीं।।\n\nभगवती प्रतिदिन भिक्षा दात्री ,\nकृपा प्रमोद सनेह विधात्री ।\nरिपुक्षय कारिणी जय जय अम्बे ,\nवाचा सिद्ध करी अवलम्बे।।\n\nगौरी उमा शंकरी काली ,\nअन्नपूर्णा जग प्रतिपाली ।\nसब जन की ईश्वरी भगवती ,\nपतप्राणा परमेश्वरी सती।।\n\nतुमने कठिन तपस्या किणी ,\nनारद सो जब शिक्षा लीनी।\nअन्न न नीर न वायु अहारा ,\nअस्थि मात्रतन भयउ तुम्हारा।।\n\nपत्र घास को खाद्या न भायउ ,\nउमा नाम तब तुमने पायउ ।\nतप बिलोकी ऋषि सात पधारे,\nलगे डिगावन डिगी न हारे।।\n\nतव तव जय जय जयउच्चारेउ ,\nसप्तऋषि , निज गेह सिद्धारेउ ।\nसुर विधि विष्णु पास तब आए ,\nवर देने के वचन सुनाए।।\n\nमांगे उमा वर पति तुम तिनसो,\nचाहत जग त्रिभुवन निधि, जिनसों ।\nएवमस्तु कही ते दोऊ गए ,\nसुफल मनोरथ तुमने लए।।\n\nकरि विवाह शिव सों हे भामा ,\nपुनः कहाई हर की बामा।\nजो पढ़िहै जन यह चालीसा ,\nधन जनसुख देइहै तेहि ईसा।।\n\n॥ दोहा ॥\n\nकूट चन्द्रिका सुभग शिर\nजयति सुख खानी\nपार्वती निज भक्त हित\nरहहु सदा वरदानी।\n॥ इति श्री पार्वती चालीसा ॥",
    "lang": "hi",
    "img_url": "/2/ambe.webp",
    "tags": "parvati,devi",
    "video_id": "lSbZZCIWV5E"
  },
  {
    "id": 13,
    "title": "राधा रानी चालीसा",
    "subtitle": {
      "en": "Chalisa of Goddess Radha",
      "ma": "राधा राणींची चाळीसा"
    },
    "content": "॥ दोहा ॥\n\nश्री राधे वुषभानुजा,\nभक्तनि प्राणाधार ।\nवृन्दाविपिन विहारिणी,\nप्रानावौ बारम्बार ॥\n\nजैसो तैसो रावरौ,\nकृष्ण प्रिय सुखधाम ।\nचरण शरण निज दीजिये,\nसुन्दर सुखद ललाम ॥\n\n॥ चौपाई ॥\n\nजय वृषभान कुंवारी श्री श्यामा ।\nकीरति नंदिनी शोभा धामा ॥\n\nनित्य विहारिणी श्याम अधर ।\nअमित बोध मंगल दातार ॥\n\nरास विहारिणी रस विस्तारिन ।\nसहचरी सुभाग यूथ मन भावनी ॥\n\nनित्य किशोरी राधा गोरी ।\nश्याम प्रन्नाधन अति जिया भोरी ॥\n\nकरुना सागरी हिय उमंगिनी ।\nललितादिक सखियाँ की संगनी ॥\n\nदिनकर कन्या कूल विहारिणी ।\nकृष्ण प्रण प्रिय हिय हुल्सवानी ॥\n\nनित्य श्याम तुम्हारो गुण गावें ।\nश्री राधा राधा कही हर्शवाहीं ॥\n\nमुरली में नित नाम उचारें ।\nतुम कारण लीला वपु धरें ॥\n\nप्रेमा स्वरूपिणी अति सुकुमारी ।\nश्याम प्रिय वृषभानु दुलारी ॥\n\nनावाला किशोरी अति चाबी धामा ।\nद्युति लघु लाग कोटि रति कामा ॥\n\nगौरांगी शशि निंदक वदना ।\nसुभाग चपल अनियारे नैना ॥\n\nजावक यूथ पद पंकज चरण ।\nनूपुर ध्वनी प्रीतम मन हारना ॥\n\nसन्तता सहचरी सेवा करहीं ।\nमहा मोड़ मंगल मन भरहीं ॥\n\nरसिकन जीवन प्रण अधर ।\nराधा नाम सकल सुख सारा ॥\n\nअगम अगोचर नित्य स्वरूप ।\nध्यान धरत निशिदिन ब्रजभूपा ॥\n\nउप्जेऊ जासु अंश गुण खानी ।\nकोटिन उमा राम ब्रह्मणि ॥\n\nनित्य धाम गोलोक बिहारिनी ।\nजन रक्षक दुःख दोष नासवानी ॥\n\nशिव अज मुनि सनकादिक नारद ।\nपार न पायं सेष अरु शरद ॥\n\nराधा शुभ गुण रूपा उजारी ।\nनिरखि प्रसन्ना हॉट बनवारी ॥\n\nब्रज जीवन धन राधा रानी ।\nमहिमा अमित न जय बखानी ॥ \n\nप्रीतम संग दिए गल बाहीं ।\nबिहारता नित वृन्दावन माहीं ॥\n\nराधा कृष्ण कृष्ण है राधा ।\nएक रूप दौऊ -प्रीती अगाधा ॥\n\nश्री राधा मोहन मन हरनी ।\nजन सुख प्रदा प्रफुल्लित बदानी ॥\n\nकोटिक रूप धरे नन्द नंदा ।\nदरश कारन हित गोकुल चंदा ॥\n\nरास केलि कर तुम्हें रिझावें ।\nमान करो जब अति दुःख पावें ॥\n\nप्रफ्फुल्लित होठ दरश जब पावें ।\nविविध भांति नित विनय सुनावें ॥\n\nवृन्दरंन्य विहारिन्नी श्याम ।\nनाम लेथ पूरण सब कम ॥\n\nकोटिन यज्ञ तपस्या करुहू ।\nविविध नेम व्रत हिय में धरहु ॥\n\nतू न श्याम भक्ताही अपनावें ।\nजब लगी नाम न राधा गावें ॥\n\nवृंदा विपिन स्वामिनी राधा ।\nलीला वपु तुवा अमित अगाध ॥ \n\nस्वयं कृष्ण नहीं पावहीं पारा ।\nऔर तुम्हें को जननी हारा ॥\n\nश्रीराधा रस प्रीती अभेद ।\nसादर गान करत नित वेदा ॥\n\nराधा त्यागी कृष्ण को भाजिहैं ।\nते सपनेहूं जग जलधि न तरिहैं ॥\n\nकीरति कुमारी लाडली राधा ।\nसुमिरत सकल मिटहिं भाव बड़ा ॥\n\nनाम अमंगल मूल नासवानी ।\nविविध ताप हर हरी मन भवानी ॥\n\nराधा नाम ले जो कोई ।\nसहजही दामोदर वश होई ॥\n\nराधा नाम परम सुखदायी ।\nसहजहिं कृपा करें यदुराई ॥\n\nयदुपति नंदन पीछे फिरिहैन ।\nजो कौउ राधा नाम सुमिरिहैन ॥\n\nरास विहारिणी श्यामा प्यारी ।\nकरुहू कृपा बरसाने वारि ॥\n\nवृन्दावन है शरण तुम्हारी ।\nजय जय जय व्र्शभाणु दुलारी ॥ 40\n\n॥ दोहा ॥\nश्री राधा सर्वेश्वरी,\nरसिकेश्वर धनश्याम ।\nकरहूँ निरंतर बास मै,\nश्री वृन्दावन धाम ॥\n॥ इति श्री राधा चालीसा ॥",
    "lang": "hi",
    "img_url": "/1/radha.webp",
    "tags": "radha,devi",
    "video_id": "nLydYdxcQag"
  },
  {
    "id": 14,
    "title": "सीता माता चालीसा",
    "subtitle": {
      "en": "Chalisa of Goddess Sita",
      "ma": "सीता मातांची चाळीसा"
    },
    "content": "॥ दोहा ॥\n\nबन्दौ चरण सरोज निज जनक लली सुख धाम । \nराम प्रिय किरपा करें सुमिरौं आठों धाम ॥\n\nकीरति गाथा जो पढ़ें सुधरैं सगरे काम ।\nमन मन्दिर बासा करें दुःख भंजन सिया राम ॥\n\n॥ चौपाई ॥\n\nराम प्रिया रघुपति रघुराई ।\nबैदेही की कीरत गाई ॥\nचरण कमल बन्दों सिर नाई ।\nसिय सुरसरि सब पाप नसाई ॥\n \nजनक दुलारी राघव प्यारी ।\nभरत लखन शत्रुहन वारी ॥\n दिव्या धरा सों उपजी सीता ।\nमिथिलेश्वर भयो नेह अतीता ॥\n\n सिया रूप भायो मनवा अति ।\n रच्यो स्वयंवर जनक महीपति ॥\nभारी शिव धनु खींचै जोई ।\n सिय जयमाल साजिहैं सोई ॥\n\nभूपति नरपति रावण संगा ।\nनाहिं करि सके शिव धनु भंगा ॥\nजनक निराश भए लखि कारन ।\nजनम्यो नाहिं अवनिमोहि तारन ॥\n\nयह सुन विश्वामित्र मुस्काए ।\nराम लखन मुनि सीस नवाए ॥\nआज्ञा पाई उठे रघुराई ।\nइष्ट देव गुरु हियहिं मनाई ॥\n\nजनक सुता गौरी सिर नावा ।\nराम रूप उनके हिय भावा ॥\nमारत पलक राम कर धनु लै ।\nखंड खंड करि पटकिन भू पै ॥\n\nजय जयकार हुई अति भारी ।\nआनन्दित भए सबैं नर नारी ॥\nसिय चली जयमाल सम्हाले ।\nमुदित होय ग्रीवा में डाले ॥\n\nमंगल बाज बजे चहुँ ओरा ।\nपरे राम संग सिया के फेरा ॥\nलौटी बारात अवधपुर आई ।\n तीनों मातु करैं नोराई ॥\n\nकैकेई कनक भवन सिय दीन्हा ।\nमातु सुमित्रा गोदहि लीन्हा ॥\nकौशल्या सूत भेंट दियो सिय ।\nहरख अपार हुए सीता हिय ॥\n\nसब विधि बांटी बधाई ।\nराजतिलक कई युक्ति सुनाई ॥\nमंद मती मंथरा अडाइन ।\nराम न भरत राजपद पाइन ॥\n\nकैकेई कोप भवन मा गइली ।\nवचन पति सों अपनेई गहिली ॥\nचौदह बरस कोप बनवासा ।\nभरत राजपद देहि दिलासा ॥\n\nआज्ञा मानि चले रघुराई ।\nसंग जानकी लक्षमन भाई ॥\nसिय श्री राम पथ पथ भटकैं ।\nमृग मारीचि देखि मन अटकै ॥\n\nराम गए माया मृग मारन ।\nरावण साधु बन्यो सिय कारन ॥\nभिक्षा कै मिस लै सिय भाग्यो ।\nलंका जाई डरावन लाग्यो ॥\n\nराम वियोग सों सिय अकुलानी ।\nरावण सों कही कर्कश बानी ॥\nहनुमान प्रभु लाए अंगूठी ।\nसिय चूड़ामणि दिहिन अनूठी ॥\n\nअष्ठसिद्धि नवनिधि वर पावा ।\nमहावीर सिय शीश नवावा ॥\nसेतु बाँधी प्रभु लंका जीती ।\nभक्त विभीषण सों करि प्रीती ॥\n\nचढ़ि विमान सिय रघुपति आए ।\nभरत भ्रात प्रभु चरण सुहाए ॥\nअवध नरेश पाई राघव से ।\nसिय महारानी देखि हिय हुलसे ॥\n\nरजक बोल सुनी सिय बन भेजी ।\nलखनलाल प्रभु बात सहेजी ॥\nबाल्मीक मुनि आश्रय दीन्यो ।\nलवकुश जन्म वहाँ पै लीन्हो ॥\n\nविविध भाँती गुण शिक्षा दीन्हीं ।\nदोनुह रामचरित रट लीन्ही ॥\nलरिकल कै सुनि सुमधुर बानी ।\nरामसिया सुत दुई पहिचानी ॥\n\nभूलमानि सिय वापस लाए ।\nराम जानकी सबहि सुहाए ॥\nसती प्रमाणिकता केहि कारन ।\nबसुंधरा सिय के हिय धारन ॥\n\nअवनि सुता अवनी मां सोई ।\nराम जानकी यही विधि खोई ॥\nपतिव्रता मर्यादित माता ।\nसीता सती नवावों माथा ॥\n\n॥ दोहा ॥\nजनकसुत अवनिधिया राम प्रिया लवमात ।\nचरणकमल जेहि उन बसै सीता सुमिरै प्रात ॥",
    "lang": "hi",
    "img_url": "/2/sita.webp",
    "tags": "sita,devi",
    "video_id": "ftepF0utvHU"
  },
  {
    "id": 15,
    "title": "सरस्वती माता चालीसा",
    "subtitle": {
      "en": "Chalisa of Goddess Saraswati",
      "ma": "सरस्वती मातांची चाळीसा"
    },
    "content": "॥ दोहा ॥\n\nजनक जननि पद्मरज, \r\nनिज मस्तक पर धरि।\nबन्दौं मातु सरस्वती, \r\nबुद्धि बल दे दातारि॥\nपूर्ण जगत में व्याप्त तव, \r\nमहिमा अमित अनंतु।\nदुष्जनों के पाप को, \r\nमातु तु ही अब हन्तु॥\n\n॥ चौपाई ॥\n\nजय श्री सकल बुद्धि बलरासी।\nजय सर्वज्ञ अमर अविनाशी॥\nजय जय जय वीणाकर धारी।\nकरती सदा सुहंस सवारी॥\n\nरूप चतुर्भुज धारी माता।\nसकल विश्व अन्दर विख्याता॥\nजग में पाप बुद्धि जब होती।\nतब ही धर्म की फीकी ज्योति॥\n\nतब ही मातु का निज अवतारी।\nपाप हीन करती महतारी॥\nवाल्मीकिजी थे हत्यारा।\nतव प्रसाद जानै संसारा॥\n\nरामचरित जो रचे बनाई।\nआदि कवि की पदवी पाई॥\nकालिदास जो भये विख्याता।\nतेरी कृपा दृष्टि से माता॥\n\nतुलसी सूर आदि विद्वाना।\nभये और जो ज्ञानी नाना॥\nतिन्ह न और रहेउ अवलम्बा।\nकेव कृपा आपकी अम्बा॥\n\nकरहु कृपा सोइ मातु भवानी।\nदुखित दीन निज दासहि जानी॥\nपुत्र करहिं अपराध बहूता।\nतेहि न धरई चित माता॥\n\nराखु लाज जननि अब मेरी।\nविनय करउं भांति बहु तेरी॥\nमैं अनाथ तेरी अवलंबा।\nकृपा करउ जय जय जगदंबा॥\n\nमधुकैटभ जो अति बलवाना।\nबाहुयुद्ध विष्णु से ठाना॥\nसमर हजार पाँच में घोरा।\nफिर भी मुख उनसे नहीं मोरा॥\n\nमातु सहाय कीन्ह तेहि काला।\nबुद्धि विपरीत भई खलहाला॥\nतेहि ते मृत्यु भई खल केरी।\nपुरवहु मातु मनोरथ मेरी॥\n\nचंड मुण्ड जो थे विख्याता।\nक्षण महु संहारे उन माता॥\nरक्त बीज से समरथ पापी।\nसुरमुनि हदय धरा सब काँपी॥\n\nकाटेउ सिर जिमि कदली खम्बा।\nबारबार बिन वउं जगदंबा॥\nजगप्रसिद्ध जो शुंभनिशुंभा।\nक्षण में बाँधे ताहि तू अम्बा॥\n\nभरतमातु बुद्धि फेरेऊ जाई।\nरामचन्द्र बनवास कराई॥\nएहिविधि रावण वध तू कीन्हा।\nसुर नरमुनि सबको सुख दीन्हा॥\n\nको समरथ तव यश गुन गाना।\nनिगम अनादि अनंत बखाना॥\nविष्णु रुद्र जस कहिन मारी।\nजिनकी हो तुम रक्षाकारी॥\n\nरक्त दन्तिका और शताक्षी।\nनाम अपार है दानव भक्षी॥\nदुर्गम काज धरा पर कीन्हा।\nदुर्गा नाम सकल जग लीन्हा॥\n\nदुर्ग आदि हरनी तू माता।\nकृपा करहु जब जब सुखदाता॥\nनृप कोपित को मारन चाहे।\nकानन में घेरे मृग नाहे॥\n\nसागर मध्य पोत के भंजे।\nअति तूफान नहिं कोऊ संगे॥\nभूत प्रेत बाधा या दुःख में।\nहो दरिद्र अथवा संकट में॥\n\nनाम जपे मंगल सब होई।\nसंशय इसमें करई न कोई॥\nपुत्रहीन जो आतुर भाई।\nसबै छांड़ि पूजें एहि भाई॥\n\nकरै पाठ नित यह चालीसा।\nहोय पुत्र सुन्दर गुण ईशा॥\nधूपादिक नैवेद्य चढ़ावै।\nसंकट रहित अवश्य हो जावै॥\n\nभक्ति मातु की करैं हमेशा। \nनिकट न आवै ताहि कलेशा॥\nबंदी पाठ करें सत बारा।\n बंदी पाश दूर हो सारा॥\n\nरामसागर बाँधि हेतु भवानी।\nकीजै कृपा दास निज जानी॥\n\n॥दोहा॥\n\nमातु सूर्य कान्ति तव, \r\nअन्धकार मम रूप।\nडूबन से रक्षा करहु \r\nपरूँ न मैं भव कूप॥\nबलबुद्धि विद्या देहु मोहि,\r\nसुनहु सरस्वती मातु।\nराम सागर अधम को \r\nआश्रय तू ही देदातु॥",
    "lang": "hi",
    "img_url": "/2/saraswati.webp",
    "tags": "saraswati,devi",
    "video_id": "jRjRip7JyjM"
  },
  {
    "id": 16,
    "title": "तुलसी चालीसा",
    "subtitle": {
      "en": "Chalisa of Goddess Tulsi",
      "ma": "तुळस मातांची चाळीसा"
    },
    "content": "।। दोहा ।।\n\nजय जय तुलसी भगवती \r\nसत्यवती सुखदानी।\nनमो नमो हरी प्रेयसी \r\nश्री वृंदा गुन खानी।।\n\nश्री हरी शीश बिरजिनी , \r\nदेहु अमर वर अम्ब।\nजनहित हे वृन्दावनी \r\nअब न करहु विलम्ब ।।\n\n।। चौपाई ।।\n\nधन्य धन्य श्री तलसी माता ।\nमहिमा अगम सदा श्रुति गाता ।।\n\nहरी के प्राणहु से तुम प्यारी । \nहरीहीं हेतु कीन्हो ताप भारी।।\n\nजब प्रसन्न है दर्शन दीन्ह्यो । \nतब कर जोरी विनय उस कीन्ह्यो ।।\n\nहे भगवंत कंत मम होहू । \nदीन जानी जनि छाडाहू छोहु ।।\n\nसुनी लख्मी तुलसी की बानी । \nदीन्हो श्राप कध पर आनी ।।\n\nउस अयोग्य वर मांगन हारी । \nहोहू विटप तुम जड़ तनु धारी ।।\n\nसुनी तुलसी हीं श्रप्यो तेहिं ठामा ।\n करहु वास तुहू नीचन धामा ।।\n\nदियो वचन हरी तब तत्काला ।\n सुनहु सुमुखी जनि होहू बिहाला।।\n\nसमय पाई व्हौ रौ पाती तोरा ।\n पुजिहौ आस वचन सत मोरा ।।\n\nतब गोकुल मह गोप सुदामा ।\n तासु भई तुलसी तू बामा ।।\n\nकृष्ण रास लीला के माही । \nराधे शक्यो प्रेम लखी नाही ।।\n\nदियो श्राप तुलसिह तत्काला ।\nनर लोकही तुम जन्महु बाला ।।\n\nयो गोप वह दानव राजा ।\nशंख चुड नामक शिर ताजा ।।\n\nतुलसी भई तासु की नारी ।\nपरम सती गुण रूप अगारी ।।\n\nअस द्वै कल्प बीत जब गयऊ । \nकल्प तृतीय जन्म तब भयऊ।।\n\nवृंदा नाम भयो तुलसी को । \nअसुर जलंधर नाम पति को ।।\n\nकरि अति द्वन्द अतुल बलधामा । \nलीन्हा शंकर से संग्राम ।।\n\nजब निज सैन्य सहित शिव हारे ।\n मरही न तब हर हरिही पुकारे ।।\n\nपतिव्रता वृंदा थी नारी ।\n कोऊ न सके पतिहि संहारी ।।\n\nतब जलंधर ही भेष बनाई ।\n वृंदा ढिग हरी पहुच्यो जाई ।।\n\nशिव हित लही करि कपट प्रसंगा ।\n कियो सतीत्व धर्म तोही भंगा ।।\n\nभयो जलंधर कर संहारा। \nसुनी उर शोक उपारा ।।\n\nतिही क्षण दियो कपट हरी टारी ।\n लखी वृंदा दुःख गिरा उचारी ।।\n\nजलंधर जस हत्यो अभीता ।\n सोई रावन तस हरिही सीता ।।\n\nअस प्रस्तर सम ह्रदय तुम्हारा ।\n धर्म खंडी मम पतिहि संहारा ।।\n\nयही कारण लही श्राप हमारा ।\n होवे तनु पाषाण तुम्हारा।।\n\nसुनी हरी तुरतहि वचन उचारे ।\n दियो श्राप बिना विचारे ।।\n\nलख्यो न निज करतूती पति को ।\n छलन चह्यो जब पारवती को ।।\n\nजड़मति तुहु अस हो जड़रूपा । \nजग मह तुलसी विटप अनूपा ।।\n\nधग्व रूप हम शालिगरामा ।\n नदी गण्डकी बीच ललामा ।।\n\nजो तुलसी दल हमही चढ़ इहैं ।\n सब सुख भोगी परम पद पईहै ।।\n\nबिनु तुलसी हरी जलत शरीरा ।\n अतिशय उठत शीश उर पीरा ।।\n\nजो तुलसी दल हरी शिर धारत ।\n सो सहस्त्र घट अमृत डारत ।।\n\nतुलसी हरी मन रंजनी हारी।\n रोग दोष दुःख भंजनी हारी ।।\n\nप्रेम सहित हरी भजन निरंतर ।\n तुलसी राधा में नाही अंतर ।।\n\nव्यंजन हो छप्पनहु प्रकारा । \nबिनु तुलसी दल न हरीहि प्यारा ।।\n\nसकल तीर्थ तुलसी तरु छाही । \nलहत मुक्ति जन संशय नाही ।।\n\nकवि सुन्दर इक हरी गुण गावत ।\n तुलसिहि निकट सहसगुण पावत ।।\n\nबसत निकट दुर्बासा धामा ।\n जो प्रयास ते पूर्व ललामा ।।\n\nपाठ करहि जो नित नर नारी । \nहोही सुख भाषहि त्रिपुरारी ।।\n\n।। दोहा ।।\nतुलसी चालीसा पढ़ही \r\nतुलसी तरु ग्रह धारी ।\nदीपदान करि पुत्र फल \r\nपावही बंध्यहु नारी ।।\n\nसकल दुःख दरिद्र हरी \r\nहार ह्वै परम प्रसन्न ।\nआशिय धन जन लड़हि \r\nग्रह बसही पूर्णा अत्र ।।\n\nलाही अभिमत फल जगत \r\nमह लाही पूर्ण सब काम।\nजेई दल अर्पही तुलसी तंह \r\nसहस बसही हरीराम ।।\n\nतुलसी महिमा नाम लख तुलसी सूत सुखराम।",
    "lang": "hi",
    "img_url": "/2/tulsi.webp",
    "tags": "tulsi,devi",
    "video_id": "yV0KoU7NXCU"
  },
  {
    "id": 17,
    "title": "गायत्री माता चालीसा",
    "subtitle": {
      "en": "Chalisa of Goddess Gayatri",
      "ma": "गायत्री मातांची चाळीसा"
    },
    "content": "॥ दोहा ॥\n\nहीं श्रीं, क्लीं, मेधा, प्रभा, जीवन ज्योति प्रचण्ड ।\nशांति, क्रांति, जागृति, प्रगति, रचना शक्ति अखण्ड ॥\nजगत जननि, मंगल करनि, गायत्री सुखधाम ।\nप्रणवों सावित्री, स्वधा, स्वाहा पूरन काम ॥\n\n॥ चालीसा ॥\n\nभूर्भुवः स्वः ॐ युत जननी ।\nगायत्री नित कलिमल दहनी ॥१॥\n\nअक्षर चौबिस परम पुनीता ।\nइनमें बसें शास्त्र, श्रुति, गीता ॥\n\nशाश्वत सतोगुणी सतरुपा ।\nसत्य सनातन सुधा अनूपा ॥\n\nहंसारुढ़ सितम्बर धारी ।\nस्वर्णकांति शुचि गगन बिहारी ॥४॥\n\nपुस्तक पुष्प कमंडलु माला ।\nशुभ्र वर्ण तनु नयन विशाला ॥\n\nध्यान धरत पुलकित हिय होई ।\nसुख उपजत, दुःख दुरमति खोई ॥\n\nकामधेनु तुम सुर तरु छाया ।\nनिराकार की अदभुत माया ॥\n\nतुम्हरी शरण गहै जो कोई ।\nतरै सकल संकट सों सोई ॥८॥\n\nसरस्वती लक्ष्मी तुम काली ।\nदिपै तुम्हारी ज्योति निराली ॥\n\nतुम्हरी महिमा पारन पावें ।\nजो शारद शत मुख गुण गावें ॥\n\nचार वेद की मातु पुनीता ।\nतुम ब्रहमाणी गौरी सीता ॥\n\nमहामंत्र जितने जग माहीं ।\nकोऊ गायत्री सम नाहीं ॥१२॥\n\nसुमिरत हिय में ज्ञान प्रकासै ।\nआलस पाप अविघा नासै ॥\n\nसृष्टि बीज जग जननि भवानी ।\nकाल रात्रि वरदा कल्यानी ॥\n\nब्रहमा विष्णु रुद्र सुर जेते ।\nतुम सों पावें सुरता तेते ॥\n\nतुम भक्तन की भक्त तुम्हारे ।\nजननिहिं पुत्र प्राण ते प्यारे ॥१६॥\n\nमहिमा अपरम्पार तुम्हारी ।\nजै जै जै त्रिपदा भय हारी ॥\n\nपूरित सकल ज्ञान विज्ञाना ।\nतुम सम अधिक न जग में आना ॥\n\nतुमहिं जानि कछु रहै न शेषा ।\nतुमहिं पाय कछु रहै न क्लेषा ॥\n\nजानत तुमहिं, तुमहिं है जाई ।\nपारस परसि कुधातु सुहाई ॥२०॥\n\nतुम्हरी शक्ति दिपै सब ठाई ।\nमाता तुम सब ठौर समाई ॥\n\nग्रह नक्षत्र ब्रहमाण्ड घनेरे ।\nसब गतिवान तुम्हारे प्रेरे ॥\n\nसकलसृष्टि की प्राण विधाता ।\nपालक पोषक नाशक त्राता ॥\n\nमातेश्वरी दया व्रत धारी ।\nतुम सन तरे पतकी भारी ॥२४॥\n\nजापर कृपा तुम्हारी होई ।\nतापर कृपा करें सब कोई ॥\n\nमंद बुद्घि ते बुधि बल पावें ।\nरोगी रोग रहित है जावें ॥\n\nदारिद मिटै कटै सब पीरा ।\nनाशै दुःख हरै भव भीरा ॥\n\nगृह कलेश चित चिंता भारी ।\nनासै गायत्री भय हारी ॥२८ ॥\n\nसंतिति हीन सुसंतति पावें ।\nसुख संपत्ति युत मोद मनावें ॥\n\nभूत पिशाच सबै भय खावें ।\nयम के दूत निकट नहिं आवें ॥\n\nजो सधवा सुमिरें चित लाई ।\nअछत सुहाग सदा सुखदाई ॥\n\nघर वर सुख प्रद लहैं कुमारी ।\nविधवा रहें सत्य व्रत धारी ॥३२॥\n\nजयति जयति जगदम्ब भवानी ।\nतुम सम और दयालु न दानी ॥\n\nजो सदगुरु सों दीक्षा पावें ।\nसो साधन को सफल बनावें ॥\n\nसुमिरन करें सुरुचि बड़भागी ।\nलहैं मनोरथ गृही विरागी ॥\n\nअष्ट सिद्घि नवनिधि की दाता ।\nसब समर्थ गायत्री माता ॥३६॥\n\nऋषि, मुनि, यती, तपस्वी, जोगी ।\nआरत, अर्थी, चिंतित, भोगी ॥\n\nजो जो शरण तुम्हारी आवें ।\nसो सो मन वांछित फल पावें ॥\n\nबल, बुद्घि, विघा, शील स्वभाऊ ।\nधन वैभव यश तेज उछाऊ ॥\n\nसकल बढ़ें उपजे सुख नाना ।\nजो यह पाठ करै धरि ध्याना ॥४०॥\n\n॥ दोहा ॥\nयह चालीसा भक्तियुत, पाठ करे जो कोय ।\nतापर कृपा प्रसन्नता, गायत्री की होय ॥",
    "lang": "hi",
    "img_url": "/2/gayatri.webp",
    "tags": "gayatri,devi",
    "video_id": "RMRAIZdZzwM"
  },
  {
    "id": 18,
    "title": "गंगा मैया चालीसा",
    "subtitle": {
      "en": "Chalisa of Goddess Ganga",
      "ma": "गंगा मायची चाळीसा"
    },
    "content": "॥ दोहा॥\n\n जय जय जय जग पावनी, \r\n जयति देवसरि गंग। \nजय शिव जटा निवासिनी, \r\nअनुपम तुंग तरंग।।\n\n॥चौपाई॥\n\nजय जय जननी हराना अघखानी।\nआनंद करनी गंगा महारानी॥\n\nजय भगीरथी सुरसरि माता।\nकलिमल मूल डालिनी विख्याता॥\n\nजय जय जहानु सुता अघ हनानी।\nभीष्म की माता जगा जननी॥\n\nधवल कमल दल मम तनु सजे।\nलखी शत शरद चंद्र छवि लजाई॥ ४ ॥\n\nवहां मकर विमल शुची सोहें।\nअमिया कलश कर लखी मन मोहें॥\n\nजदिता रत्ना कंचन आभूषण।\nहिय मणि हर, हरानितम दूषण॥\n\nजग पावनी त्रय ताप नासवनी।\nतरल तरंग तुंग मन भावनी॥\n\nजो गणपति अति पूज्य प्रधान।\nइहूं ते प्रथम गंगा अस्नाना॥ ८ ॥\n\nब्रह्मा कमंडल वासिनी देवी।\nश्री प्रभु पद पंकज सुख सेवि॥\n\nसाथी सहस्त्र सागर सुत तरयो।\nगंगा सागर तीरथ धरयो॥\n\nअगम तरंग उठ्यो मन भवन।\nलखी तीरथ हरिद्वार सुहावन॥\n\nतीरथ राज प्रयाग अक्षैवेता।\nधरयो मातु पुनि काशी करवत॥ १२ ॥\n\nधनी धनी सुरसरि स्वर्ग की सीधी।\nतरनी अमिता पितु पड़ पिरही॥\n\nभागीरथी ताप कियो उपारा।\nदियो ब्रह्म तव सुरसरि धारा॥\n\nजब जग जननी चल्यो हहराई।\nशम्भु जाता महं रह्यो समाई॥\n\nवर्षा पर्यंत गंगा महारानी।\nरहीं शम्भू के जाता भुलानी॥ १६ ॥\n\nपुनि भागीरथी शम्भुहीं ध्यायो।\nतब इक बूंद जटा से पायो॥\n\nताते मातु भें त्रय धारा। मृत्यु लोक,\nनाभा, अरु पातारा॥\n\nगईं पाताल प्रभावती नामा।\nमन्दाकिनी गई गगन ललामा॥\n\nमृत्यु लोक जाह्नवी सुहावनी।\nकलिमल हरनी अगम जग पावनि॥ २० ॥\n\nधनि मइया तब महिमा भारी।\nधर्मं धुरी कलि कलुष कुठारी॥\n\nमातु प्रभवति धनि मंदाकिनी।\nधनि सुर सरित सकल भयनासिनी॥\n\nपन करत निर्मल गंगा जल।\nपावत मन इच्छित अनंत फल॥\n\nपुरव जन्म पुण्य जब जागत।\nतबहीं ध्यान गंगा महं लागत॥ २४ ॥\n\nजई पगु सुरसरी हेतु उठावही।\nतई जगि अश्वमेघ फल पावहि॥\n\nमहा पतित जिन कहू न तारे।\nतिन तारे इक नाम तिहारे॥\n\nशत योजन हूं से जो ध्यावहिं।\nनिशचाई विष्णु लोक पद पावहीं॥\n\nनाम भजत अगणित अघ नाशै।\nविमल ज्ञान बल बुद्धि प्रकाशे॥ २८ ॥\n\nजिमी धन मूल धर्मं अरु दाना।\nधर्मं मूल गंगाजल पाना॥\n\nतब गुन गुणन करत दुख भाजत।\nगृह गृह सम्पति सुमति विराजत॥\n\nगंगहि नेम सहित नित ध्यावत।\nदुर्जनहूं सज्जन पद पावत॥\n\nउद्दिहिन विद्या बल पावै।\nरोगी रोग मुक्त हवे जावै॥ ३२ ॥\n\nगंगा गंगा जो नर कहहीं।\nभूखा नंगा कभुहुह न रहहि॥\n\nनिकसत ही मुख गंगा माई।\nश्रवण दाबी यम चलहिं पराई॥\n\nमहं अघिन अधमन कहं तारे।\nभए नरका के बंद किवारें॥\n\nजो नर जपी गंग शत नामा।\nसकल सिद्धि पूरण ह्वै कामा॥ ३६ ॥\n\nसब सुख भोग परम पद पावहीं।\nआवागमन रहित ह्वै जावहीं॥\n\nधनि मइया सुरसरि सुख दैनि।\nधनि धनि तीरथ राज त्रिवेणी॥\n\nककरा ग्राम ऋषि दुर्वासा।\nसुन्दरदास गंगा कर दासा॥\n\nजो यह पढ़े गंगा चालीसा।\nमिली भक्ति अविरल वागीसा॥ ४० ॥\n\n॥ दोहा ॥\n\nनित नए सुख सम्पति लहैं। \r\nधरें गंगा का ध्यान।\nअंत समाई सुर पुर बसल। \r\nसदर बैठी विमान॥\n\nसंवत भुत नभ्दिशी। \r\nराम जन्म दिन चैत्र।\nपूरण चालीसा किया। \r\nहरी भक्तन हित नेत्र॥",
    "lang": "hi",
    "img_url": "/2/ganga.webp",
    "tags": "ganga,devi",
    "video_id": "zePrQdOZdus"
  },
  {
    "id": 19,
    "title": "शीतला माता चालीसा",
    "subtitle": {
      "en": "Chalisa of Goddess Sheetla",
      "ma": "शीतला मातांची चाळीसा"
    },
    "content": "॥ दोहा ॥\r\nजय-जय माता शीतला\r\nतुमहिं धरै जो ध्यान।\r\nहोय विमल शीतल हृदय,\r\nविकसै बुद्धि बलज्ञान॥\r\n\r\n॥ चौपाई ॥\r\nजय-जय-जय शीतला भवानी।\r\nजय जग जननि सकल गुणखानी॥\r\n\r\nगृह-गृह शक्ति तुम्हारी राजित।\r\nपूरण शरदचन्द्र समसाजित॥\r\n\r\nविस्फोटक से जलत शरीरा।\r\nशीतल करत हरत सब पीरा॥\r\n\r\nमातु शीतला तव शुभनामा।\r\nसबके गाढ़े आवहिं कामा॥\r\n\r\nशोकहरी शंकरी भवानी।\r\nबाल-प्राणरक्षी सुख दानी॥\r\n\r\nशुचि मार्जनी कलश करराजै।\r\nमस्तक तेज सूर्य समराजै॥\r\n\r\nचौसठ योगिन संग में गावैं।\r\nवीणा ताल मृदंग बजावै॥\r\n\r\nनृत्य नाथ भैरो दिखरावैं।\r\nसहज शेष शिव पार ना पावैं॥\r\n\r\nधन्य-धन्य धात्री महारानी।\r\nसुरनर मुनि तब सुयश बखानी॥\r\n\r\nज्वाला रूप महा बलकारी।\r\nदैत्य एक विस्फोटक भारी॥\r\n\r\nघर-घर प्रविशत कोई न रक्षत।\r\nरोग रूप धरि बालक भक्षत॥\r\n\r\nहाहाकार मच्यो जगभारी।\r\nसक्यो न जब संकट टारी॥\r\n\r\nतब मैया धरि अद्भुत रूपा।\r\nकरमें लिये मार्जनी सूपा॥\r\n\r\nविस्फोटकहिं पकड़ि कर लीन्ह्यो।\r\nमुसल प्रहार बहुविधि कीन्ह्यो॥\r\n\r\nबहुत प्रकार वह विनती कीन्हा।\r\nमैया नहीं भल मैं कछु चीन्हा॥\r\n\r\nअबनहिं मातु, काहुगृह जइहौं।\r\nजहँ अपवित्र सकल दुःख हरिहौं॥\r\n\r\nभभकत तन, शीतल ह्वै जइहैं।\r\nविस्फोटक भयघोर नसइहैं॥\r\n\r\nश्री शीतलहिं भजे कल्याना।\r\nवचन सत्य भाषे भगवाना॥\r\n\r\nविस्फोटक भय जिहि गृह भाई।\r\nभजै देवि कहँ यही उपाई॥\r\n\r\nकलश शीतला का सजवावै।\r\nद्विज से विधिवत पाठ करावै॥\r\n\r\nतुम्हीं शीतला, जग की माता।\r\nतुम्हीं पिता जग की सुखदाता॥\r\n\r\nतुम्हीं जगद्धात्री सुखसेवी।\r\nनमो नमामि शीतले देवी॥\r\n\r\nनमो सुक्खकरणी दुःखहरणी।\r\nनमो-नमो जगतारणि तरणी॥\r\n\r\nनमो-नमो त्रैलोक्य वन्दिनी।\r\nदुखदारिद्रादिक कन्दिनी॥\r\n\r\nश्री शीतला, शेढ़ला, महला।\r\nरुणलीह्युणनी मातु मंदला॥\r\n\r\nहो तुम दिगम्बर तनुधारी।\r\nशोभित पंचनाम असवारी॥\r\n\r\nरासभ, खर बैशाख सुनन्दन।\r\nगर्दभ दुर्वाकंद निकन्दन॥\r\n\r\nसुमिरत संग शीतला माई।\r\nजाहि सकल दुख दूर पराई॥\r\n\r\nगलका, गलगन्डादि जुहोई।\r\nताकर मंत्र न औषधि कोई॥\r\n\r\nएक मातु जी का आराधन।\r\nऔर नहिं कोई है साधन॥\r\n\r\nनिश्चय मातु शरण जो आवै।\r\nनिर्भय मन इच्छित फल पावै॥\r\n\r\nकोढ़ी, निर्मल काया धारै।\r\nअन्धा, दृग-निज दृष्टि निहारै॥\r\n\r\nवन्ध्या नारि पुत्र को पावै।\r\nजन्म दरिद्र धनी होई जावै॥\r\n\r\nमातु शीतला के गुण गावत।\r\nलखा मूक को छन्द बनावत॥\r\n\r\nयामे कोई करै जनि शंका।\r\nजग मे मैया का ही डंका॥\r\n\r\nभनत रामसुन्दर प्रभुदासा।\r\nतट प्रयाग से पूरब पासा॥\r\n\r\nपुरी तिवारी मोर निवासा।\r\nककरा गंगा तट दुर्वासा॥\r\n\r\nअब विलम्ब मैं तोहि पुकारत।\r\nमातु कृपा कौ बाट निहारत॥\r\n\r\nपड़ा क्षर तव आस लगाई।\r\nरक्षा करहु शीतला माई॥\r\n\r\n॥ दोहा ॥\r\nघट-घट वासी शीतला,\r\nशीतल प्रभा तुम्हार।\r\nशीतल छइयां में झुलई,\r\nमइया पलना डार॥\r\n",
    "lang": "hi",
    "img_url": "/1/sheetala.webp",
    "tags": "sheetala,devi",
    "video_id": "F4k-lImH5JE"
  },
  {
    "id": 20,
    "title": "श्री कुबेर चालीसा",
    "subtitle": {
      "en": "Chalisa of Lord Kuber",
      "ma": "कुबेरजींची चाळीसा"
    },
    "content": "॥ दोहा ॥\r\nजैसे अटल हिमालय और जैसे अडिग सुमेर ।\r\nऐसे ही स्वर्ग द्वार पै, अविचल खड़े कुबेर ॥\r\nविघ्न हरण मंगल करण, सुनो शरणागत की टेर ।\r\nभक्त हेतु वितरण करो, धन माया के ढ़ेर ॥\r\n\r\n॥ चौपाई ॥\r\nजै जै जै श्री कुबेर भण्डारी ।\r\nधन माया के तुम अधिकारी ॥\r\n\r\nतप तेज पुंज निर्भय भय हारी ।\r\nपवन वेग सम सम तनु बलधारी ॥\r\n\r\nस्वर्ग द्वार की करें पहरे दारी ।\r\nसेवक इंद्र देव के आज्ञाकारी ॥\r\n\r\nयक्ष यक्षणी की है सेना भारी ।\r\nसेनापति बने युद्ध में धनुधारी ॥\r\n\r\nमहा योद्धा बन शस्त्र धारैं ।\r\nयुद्ध करैं शत्रु को मारैं ॥\r\n\r\nसदा विजयी कभी ना हारैं ।\r\nभगत जनों के संकट टारैं ॥\r\n\r\nप्रपितामह हैं स्वयं विधाता ।\r\nपुलिस्ता वंश के जन्म विख्याता ॥\r\n\r\nविश्रवा पिता इडविडा जी माता ।\r\nविभीषण भगत आपके भ्राता ॥\r\n\r\nशिव चरणों में जब ध्यान लगाया ।\r\nघोर तपस्या करी तन को सुखाया ॥\r\nशिव वरदान मिले देवत्य पाया ।\r\nअमृत पान करी अमर हुई काया ॥\r\n\r\nशिव चरणों में जब ध्यान लगाया ।\r\nघोर तपस्या करी तन को सुखाया ॥\r\n\r\nशिव वरदान मिले देवत्य पाया ।\r\nअमृत पान करी अमर हुई काया ॥\r\n\r\nचौंसठ योगनी मंगल गावैं ।\r\nऋद्धि सिद्धि नित भोग लगावैं ॥\r\n\r\nदास दासनी सिर छत्र फिरावैं ।\r\nयक्ष यक्षणी मिल चंवर ढूलावैं ॥\r\n\r\nऋषियों में जैसे परशुराम बली हैं ।\r\nदेवन्ह में जैसे हनुमान बली हैं ॥\r\n\r\nपुरुषोंमें जैसे भीम बली हैं ।\r\nयक्षों में ऐसे ही कुबेर बली हैं ॥\r\n\r\nभगतों में जैसे प्रहलाद बड़े हैं ।\r\nपक्षियों में जैसे गरुड़ बड़े हैं ॥\r\n\r\nनागों में जैसे शेष बड़े हैं ।\r\nवैसे ही भगत कुबेर बड़े हैं ॥\r\n\r\nकांधे धनुष हाथ में भाला ।\r\nगले फूलों की पहनी माला ॥\r\n\r\nस्वर्ण मुकुट अरु देह विशाला ।\r\nदूर दूर तक होए उजाला ॥\r\n\r\nकुबेर देव को जो मन में धारे ।\r\nसदा विजय हो कभी न हारे ॥\r\n\r\nबिगड़े काम बन जाएं सारे ।\r\nअन्न धन के रहें भरे भण्डारे ॥\r\nकुबेर गरीब को आप उभारैं ।\r\nकुबेर कर्ज को शीघ्र उतारैं ॥\r\n\r\nकुबेर भगत के संकट टारैं ।\r\nकुबेर शत्रु को क्षण में मारैं ॥\r\n\r\nशीघ्र धनी जो होना चाहे ।\r\nक्युं नहीं यक्ष कुबेर मनाएं ॥\r\n\r\nयह पाठ जो पढ़े पढ़ाएं ।\r\nदिन दुगना व्यापार बढ़ाएं ॥\r\n\r\nभूत प्रेत को कुबेर भगावैं ।\r\nअड़े काम को कुबेर बनावैं ॥\r\n\r\nरोग शोक को कुबेर नशावैं ।\r\nकलंक कोढ़ को कुबेर हटावैं ॥\r\n\r\nकुबेर चढ़े को और चढ़ादे ।\r\nकुबेर गिरे को पुन: उठा दे ॥\r\n\r\nकुबेर भाग्य को तुरंत जगा दे ।\r\nकुबेर भूले को राह बता दे ॥\r\n\r\nप्यासे की प्यास कुबेर बुझा दे ।\r\nभूखे की भूख कुबेर मिटा दे ॥\r\n\r\nरोगी का रोग कुबेर घटा दे ।\r\nदुखिया का दुख कुबेर छुटा दे ॥\r\n\r\nबांझ की गोद कुबेर भरा दे ।\r\nकारोबार को कुबेर बढ़ा दे ॥\r\n\r\nकारागार से कुबेर छुड़ा दे ।\r\nचोर ठगों से कुबेर बचा दे ॥\r\n\r\nकोर्ट केस में कुबेर जितावै ।\r\nजो कुबेर को मन में ध्यावै ॥\r\nचुनाव में जीत कुबेर करावैं ।\r\nमंत्री पद पर कुबेर बिठावैं ॥\r\n\r\nपाठ करे जो नित मन लाई ।\r\nउसकी कला हो सदा सवाई ॥\r\n\r\nजिसपे प्रसन्न कुबेर की माई ।\r\nउसका जीवन चले सुखदाई ॥\r\n\r\nजो कुबेर का पाठ करावै ।\r\nउसका बेड़ा पार लगावै ॥\r\n\r\nउजड़े घर को पुन: बसावै ।\r\nशत्रु को भी मित्र बनावै ॥\r\n\r\nसहस्त्र पुस्तक जो दान कराई ।\r\nसब सुख भोद पदार्थ पाई ॥\r\n\r\nप्राण त्याग कर स्वर्ग में जाई ।\r\nमानस परिवार कुबेर कीर्ति गाई ॥\r\n\r\n॥ दोहा ॥\r\nशिव भक्तों में अग्रणी, श्री यक्षराज कुबेर ।\r\nहृदय में ज्ञान प्रकाश भर, कर दो दूर अंधेर ॥\r\nकर दो दूर अंधेर अब, जरा करो ना देर ।\r\nशरण पड़ा हूं आपकी, दया की दृष्टि फेर ।\r\n॥ इति श्री कुबेर चालीसा समाप्त ॥\r\n",
    "lang": "hi",
    "img_url": "/2/kuber.webp",
    "tags": "kuber",
    "video_id": "-aXAlF257ck"
  },
  {
    "id": 21,
    "title": "गौ चालीसा",
    "subtitle": {
      "en": "Chalisa of Cow (Gau)",
      "ma": "गायची चाळीसा"
    },
    "content": "॥ दोहा ॥\r\n\r\nश्री गणेश को सुमिर के\r\n शारद शीश नवाय !\r\nगौ माँ की महिमा कहूँ\r\n कंठ विराजो आय !!\r\n\r\nमंदमती मैं मात गौ\r\n मुझको तनिक न ज्ञान !\r\nकृपा करो हे नंदिनी\r\n महिमा करूँ बखान !!\r\n\r\n।। चौपाई ।।\r\n\r\nजय जय जय जय जय गौ माता\r\n कामधेनु सुख शान्ति प्रदाता !!\r\nमात सुरभि हो जग कल्यानी\r\n ऋषि मुनियों ने कथा बखानी !!\r\n\r\nतुम ही हो हम सबकी मइया\r\n भवसागर की पार लगइया !!\r\nदेवन आई विपत करारी\r\n तुमने माता की रखवारी !!\r\n\r\nऋषि मुनियन पर दानव धावा\r\n सब मिल तुमहिं पुकार लगावा !!\r\nव्याकुल होकर गंगा माई\r\n आकर पास गुहार लगाई !!\r\n\r\nगंगा को माँ दिया निवासा\r\n आपहिं लक्ष्मी आई पासा !!\r\nलक्ष्मी को भी तुम अपनाई\r\n सबके जीवन मात बचाई !!\r\n\r\nतेंतिस कोटि देव-मुनि आये\r\n सबहीं माता आप बचाये !!\r\nतुमने सबकी रक्षा कीन्हीं\r\n असुर ग्रास हर जीवन दीन्हीं !!\r\n\r\nमाता तुम हो दिव्य स्वरूपा\r\n तव महिमा सब गायें भूपा !!\r\nदेव दनुज मिल मथे नदीशा\r\n पाये चौदह रतन मनीषा !!\r\n\r\nसागर को मिल देव मथाये\r\n कामधेनु रत्नहिं तब पाये !!\r\nकामधेनु के पांच प्रकारा\r\n सेवा से जायें भव पारा !!\r\n\r\nसुभद्रा नंदा सुरभि सुशीला\r\n बहुला धेनु काम की लीला !!\r\nजो जन सिर गोधूलि लगायें\r\n ताके पाप आप कट जायें !!\r\n\r\nगो चरणन मा तीर्थ निवासा\r\n गौ-भक्ति सम नहीं उपवासा !!\r\nगौ सेवा है मोक्ष कि सीढी\r\n धन बल यश पावहिं सब पीढ़ी !!\r\n\r\nविद्या लक्ष्मी आवहिं पासा\r\n कामधेनु कर जहाँ निवासा !!\r\nभोलेनाथ श्राप जब पाये \r\n सीधे वह गोलोक सिधाये !!\r\n\r\nशिव करन सुरभि की स्तुति लागे\r\n परिकरमा कर माँ के आगे !!\r\nहाँथ जोड़ शिव बात बताई\r\n तपती देह श्राप से माई !!\r\n\r\nतोरी शरण मात मैं आया\r\n शीतल कर दो मेरी काया !!\r\nसुरभि देह में प्रविशे शंकर\r\n जग कोलाहल मचा भयंकर !!\r\n\r\nतब सबहिं देव मिल स्तुति गाये\r\n पता पाय गोलोक सिधाये !!\r\nसूर्य समान सुरभि सुत देखा\r\n नील नाम था तेज विशेषा !!\r\n\r\nगो सेवक थे कृष्ण मुरारी\r\n जिनकी महिमा सबसे न्यारी !!\r\nकान्हा वन में गाय चराते\r\n दूध दही पी माखन खाते !!\r\n\r\nजबहिं कृष्ण बाँसुरी बजायें\r\n बछड़े गाय लौट आ जायें !!\r\nजिस घर हो माँ तेरा वासा\r\n दुःख पीड़ा किम आवहिं पासा !!\r\n\r\nहो जहँ कामधेनु की पूजा\r\n पुण्य नहीं इससे बड़ दूजा !!\r\nमाता तुमने ऋषि मुनि तारे\r\n देव मनुज के भाग्य सँवारे !!\r\n\r\nवेद पुराणों में तव गाथा\r\n युगों युगों से है तव साथा !!\r\nतुमहिं मनुज के भाग्य सँवारे\r\n अंत काल वैतरिणी तारे !!\r\n\r\nतव महिमा किम गाऊँ माते\r\n तुममे चारो धाम समाते !!\r\nपंचगव्य की महिमा न्यारी\r\n तुमसे ही है दुनिया सारी !!\r\n\r\nप्रातकाल जो दर्शन पायें \r\n बिगड़े काज आप बन जायें !!\r\nहाँथ जोड़ जो शीश नवाये\r\n बुरी बला से मात बचाये !!\r\n\r\nजो जन गौ चालीसा गाये\r\n सुख सम्पति ताके घर आये !!\r\n‘चेतन’ है माँ तेरा दासा\r\n मात ह्रदय में करो निवासा !!\r\n\r\n।। दोहा ।।\r\n\r\nगौ चालीसा जो पढ़े\r\n नित्य नियम उठ प्रात !\r\nज्ञान संग धन यश बढ़े\r\n कष्ट हरे गौ मात !!\r\n\r\nगौ वंदन जो कर लिये\r\n पूरण चारो धाम !\r\nतरणि तीर कान्हा मिले\r\n पाये सरयू राम !!\r\n",
    "lang": "hi",
    "img_url": "/2/gau.webp",
    "tags": "gau",
    "video_id": null
  },
  {
    "id": 22,
    "title": "श्री विश्वकर्मा चालीसा",
    "subtitle": {
      "en": "Chalisa of Lord Vishwakarma",
      "ma": "विश्वकर्मा देवांची चाळीसा"
    },
    "content": "॥ दोहा ॥\r\n\r\nश्री विश्वकर्म प्रभु वन्दऊँ, \r\nचरणकमल धरिध्य़ान।\r\nश्री, शुभ, बल अरु शिल्पगुण, \r\nदीजै दया निधान।।\r\n\r\n॥ चौपाई ॥\r\n\r\nजय श्री विश्वकर्म भगवाना।\r\nजय विश्वेश्वर कृपा निधाना।।\r\nशिल्पाचार्य परम उपकारी।\r\nभुवना-पुत्र नाम छविकारी।।\r\n\r\nअष्टमबसु प्रभास-सुत नागर।\r\nशिल्पज्ञान जग कियउ उजागर।।\r\nअद्रभुत सकल सुष्टि के कर्त्ता।\r\nसत्य ज्ञान श्रुति जग हित धर्त्ता।।\r\n\r\nअतुल तेज तुम्हतो जग माहीं।\r\nकोइ विश्व मँह जानत नाही।।\r\nविश्व सृष्टि-कर्त्ता विश्वेशा।\r\nअद्रभुत वरण विराज सुवेशा।।\r\n\r\nएकानन पंचानन राजे।\r\nद्विभुज चतुर्भुज दशभुज साजे।।\r\nचक्रसुदर्शन धारण कीन्हे।\r\nवारि कमण्डल वर कर लीन्हे।।\r\n\r\nशिल्पशास्त्र अरु शंख अनूपा।\r\nसोहत सूत्र माप अनुरूपा।।\r\nधमुष वाण अरू त्रिशूल सोहे।\r\nनौवें हाथ कमल मन मोहे।।\r\n\r\nदसवाँ हस्त बरद जग हेतू।\r\nअति भव सिंधु माँहि वर सेतू।।\r\nसूरज तेज हरण तुम कियऊ।\r\nअस्त्र शस्त्र जिससे निरमयऊ।।\r\n\r\nचक्र शक्ति अरू त्रिशूल एका।\r\nदण्ड पालकी शस्त्र अनेका।।\r\nविष्णुहिं चक्र शुल शंकरहीं।\r\nअजहिं शक्ति दण्ड यमराजहीं।।\r\n\r\nइंद्रहिं वज्र व वरूणहिं पाशा।\r\nतुम सबकी पूरण की आशा।।\r\nभाँति – भाँति के अस्त्र रचाये।\r\nसतपथ को प्रभु सदा बचाये।।\r\n\r\nअमृत घट के तुम निर्माता।\r\nसाधु संत भक्तन सुर त्राता।।\r\nलौह काष्ट ताम्र पाषाना।\r\nस्वर्ण शिल्प के परम सजाना।।\r\n\r\nविद्युत अग्नि पवन भू वारी।\r\nइनसे अद् भुत काज सवारी।।\r\nखान पान हित भाजन नाना।\r\nभवन विभिषत विविध विधाना।।\r\n\r\nविविध व्सत हित यत्रं अपारा।\r\nविरचेहु तुम समस्त संसारा।।\r\nद्रव्य सुगंधित सुमन अनेका।\r\nविविध महा औषधि सविवेका।।\r\n\r\nशंभु विरंचि विष्णु सुरपाला।\r\nवरुण कुबेर अग्नि यमकाला।।\r\nतुम्हरे ढिग सब मिलकर गयऊ।\r\nकरि प्रमाण पुनि अस्तुति ठयऊ।।\r\n\r\nभे आतुर प्रभु लखि सुर–शोका।\r\nकियउ काज सब भये अशोका।।\r\nअद् भुत रचे यान मनहारी।\r\nजल-थल-गगन माँहि-समचारी।।\r\n\r\nशिव अरु विश्वकर्म प्रभु माँही।\r\nविज्ञान कह अतंर नाही।।\r\nबरनै कौन स्वरुप तुम्हारा।\r\nसकल सृष्टि है तव विस्तारा।।\r\n\r\nरचेत विश्व हित त्रिविध शरीरा।\r\nतुम बिन हरै कौन भव हारी।।\r\nमंगल-मूल भगत भय हारी।\r\nशोक रहित त्रैलोक विहारी।।\r\n\r\nचारो युग परपात तुम्हारा।\r\nअहै प्रसिद्ध विश्व उजियारा।।\r\nऋद्धि सिद्धि के तुम वर दाता।\r\nवर विज्ञान वेद के ज्ञाता।।\r\n\r\nमनु मय त्वष्टा शिल्पी तक्षा।\r\nसबकी नित करतें हैं रक्षा।।\r\nपंच पुत्र नित जग हित धर्मा।\r\nहवै निष्काम करै निज कर्मा।।\r\n\r\nप्रभु तुम सम कृपाल नहिं कोई।\r\nविपदा हरै जगत मँह जोइ।।\r\nजै जै जै भौवन विश्वकर्मा।\r\nकरहु कृपा गुरुदेव सुधर्मा।।\r\n\r\nइक सौ आठ जाप कर जोई।\r\nछीजै विपति महा सुख होई।।\r\nपढाहि जो विश्वकर्म-चालीसा।\r\nहोय सिद्ध साक्षी गौरीशा।।\r\n\r\nविश्व विश्वकर्मा प्रभु मेरे।\r\nहो प्रसन्न हम बालक तेरे।।\r\nमैं हूँ सदा उमापति चेरा।\r\nसदा करो प्रभु मन मँह डेरा।।\r\n    \r\n॥ दोहा ॥\r\n\r\nकरहु कृपा शंकर सरिस, \r\nविश्वकर्मा शिवरुप।\r\nश्री शुभदा रचना सहित, \r\nह्रदय बसहु सुरभुप।।\r\n",
    "lang": "hi",
    "img_url": "/2/vishwakarma.webp",
    "tags": "vishwakarma",
    "video_id": "ExenQZqqtkM"
  },
  {
    "id": 23,
    "title": "भैरव जी की चालीसा",
    "subtitle": {
      "en": "Chalisa of Lord Bhairav",
      "ma": "भैरवजींची चाळीसा"
    },
    "content": "॥ दोहा ॥\r\n\r\nश्री गणपति गुरु गौरी पद प्रेम सहित धरि माथ।\r\nचालीसा वंदन करो श्री शिव भैरवनाथ॥\r\n\r\nश्री भैरव संकट हरण मंगल करण कृपाल।\r\nश्याम वरण विकराल वपु लोचन लाल विशाल॥\r\n\r\n॥ चौपाई ॥\r\n\r\nजय जय श्री काली के लाला। जयति जयति काशी- कुतवाला॥\r\nजयति बटुक- भैरव भय हारी। जयति काल- भैरव बलकारी॥\r\n\r\nजयति नाथ- भैरव विख्याता। जयति सर्व- भैरव सुखदाता॥\r\nभैरव रूप कियो शिव धारण। भव के भार उतारण कारण॥\r\n\r\nभैरव रव सुनि हवै भय दूरी। सब विधि होय कामना पूरी॥\r\nशेष महेश आदि गुण गायो। काशी- कोतवाल कहलायो॥\r\n\r\nजटा जूट शिर चंद्र विराजत। बाला मुकुट बिजायठ साजत॥\r\nकटि करधनी घुंघरू बाजत। दर्शन करत सकल भय भाजत॥\r\n\r\nजीवन दान दास को दीन्ह्यो। कीन्ह्यो कृपा नाथ तब चीन्ह्यो॥\r\nवसि रसना बनि सारद- काली। दीन्ह्यो वर राख्यो मम लाली॥\r\n\r\nधन्य धन्य भैरव भय भंजन। जय मनरंजन खल दल भंजन॥\r\nकर त्रिशूल डमरू शुचि कोड़ा। कृपा कटाक्ष सुयश नहिं थोडा॥\r\n\r\nजो भैरव निर्भय गुण गावत। अष्टसिद्धि नव निधि फल पावत॥\r\nरूप विशाल कठिन दुख मोचन। क्रोध कराल लाल दुहुं लोचन॥\r\n\r\nअगणित भूत प्रेत संग डोलत। बम बम बम शिव बम बम बोलत॥\r\nरुद्रकाय काली के लाला। महा कालहू के हो काला॥\r\n\r\nबटुक नाथ हो काल गंभीरा। श्वेत रक्त अरु श्याम शरीरा॥\r\nकरत नीनहूं रूप प्रकाशा। भरत सुभक्तन कहं शुभ आशा॥\r\n\r\nरत्न जड़ित कंचन सिंहासन। व्याघ्र चर्म शुचि नर्म सुआनन॥\r\nतुमहि जाइ काशिहिं जन ध्यावहिं। विश्वनाथ कहं दर्शन पावहिं॥\r\n\r\nजय प्रभु संहारक सुनन्द जय। जय उन्नत हर उमा नन्द जय॥\r\nभीम त्रिलोचन स्वान साथ जय। वैजनाथ श्री जगतनाथ जय॥\r\n\r\nमहा भीम भीषण शरीर जय। रुद्र त्रयम्बक धीर वीर जय॥\r\nअश्वनाथ जय प्रेतनाथ जय। स्वानारुढ़ सयचंद्र नाथ जय॥\r\n\r\nनिमिष दिगंबर चक्रनाथ जय। गहत अनाथन नाथ हाथ जय॥\r\nत्रेशलेश भूतेश चंद्र जय। क्रोध वत्स अमरेश नन्द जय॥\r\n\r\nश्री वामन नकुलेश चण्ड जय। कृत्याऊ कीरति प्रचण्ड जय॥\r\nरुद्र बटुक क्रोधेश कालधर। चक्र तुण्ड दश पाणिव्याल धर॥\r\n\r\nकरि मद पान शम्भु गुणगावत। चौंसठ योगिन संग नचावत॥\r\nकरत कृपा जन पर बहु ढंगा। काशी कोतवाल अड़बंगा॥\r\n\r\nदेयं काल भैरव जब सोटा। नसै पाप मोटा से मोटा॥\r\nजनकर निर्मल होय शरीरा। मिटै सकल संकट भव पीरा॥\r\n\r\nश्री भैरव भूतों के राजा। बाधा हरत करत शुभ काजा॥\r\nऐलादी के दुख निवारयो। सदा कृपाकरि काज सम्हारयो॥\r\n\r\nसुन्दर दास सहित अनुरागा। श्री दुर्वासा निकट प्रयागा॥\r\nश्री भैरव जी की जय लेख्यो। सकल कामना पूरण देख्यो॥\r\n\r\n॥ दोहा ॥\r\n\r\nजय जय जय भैरव बटुक स्वामी संकट टार।\r\nकृपा दास पर कीजिए शंकर के अवतार॥\r\n",
    "lang": "hi",
    "img_url": "/2/bhairav.webp",
    "tags": "bhairav,shiv",
    "video_id": "a8mYn1pQFME"
  },
  {
    "id": 24,
    "title": "माँ काली चालीसा",
    "subtitle": {
      "en": "Chalisa of Goddess Kali",
      "ma": "काली मातांची चाळीसा"
    },
    "content": "॥ दोहा ॥\r\nजय काली जगदम्ब जय, हरनि ओघ अघ पुंज।\r\nवास करहु निज दास के, निशदिन हृदय निकुंज॥\r\nजयति कपाली कालिका, कंकाली सुख दानि।\r\nकृपा करहु वरदायिनी, निज सेवक अनुमानि॥\r\n\r\n॥ चौपाई ॥\r\nजय जय जय काली कंकाली।\r\nजय कपालिनी, जयति कराली॥\r\nशंकर प्रिया, अपर्णा, अम्बा।\r\nजय कपर्दिनी, जय जगदम्बा॥\r\n\r\nआर्या, हला, अम्बिका, माया।\r\nकात्यायनी उमा जगजाया॥\r\nगिरिजा गौरी दुर्गा चण्डी।\r\nदाक्षाणायिनी शाम्भवी प्रचंडी॥\r\n\r\nपार्वती मंगला भवानी।\r\nविश्वकारिणी सती मृडानी॥\r\nसर्वमंगला शैल नन्दिनी।\r\nहेमवती तुम जगत वन्दिनी॥\r\n\r\nब्रह्मचारिणी कालरात्रि जय।\r\nमहारात्रि जय मोहरात्रि जय॥\r\nतुम त्रिमूर्ति रोहिणी कालिका।\r\nकूष्माण्डा कार्तिका चण्डिका॥\r\n\r\nतारा भुवनेश्वरी अनन्या।\r\nतुम्हीं छिन्नमस्ता शुचिधन्या॥\r\nधूमावती षोडशी माता।\r\nबगला मातंगी विख्याता॥\r\n\r\nतुम भैरवी मातु तुम कमला।\r\nरक्तदन्तिका कीरति अमला॥\r\nशाकम्भरी कौशिकी भीमा।\r\nमहातमा अग जग की सीमा॥\r\n\r\nचन्द्रघण्टिका तुम सावित्री।\r\nब्रह्मवादिनी मां गायत्री॥\r\nरूद्राणी तुम कृष्ण पिंगला।\r\nअग्निज्वाला तुम सर्वमंगला॥\r\n\r\nमेघस्वना तपस्विनि योगिनी।\r\nसहस्त्राक्षि तुम अगजग भोगिनी॥\r\nजलोदरी सरस्वती डाकिनी।\r\nत्रिदशेश्वरी अजेय लाकिनी॥\r\n\r\nपुष्टि तुष्टि धृति स्मृति शिव दूती।\r\nकामाक्षी लज्जा आहूती॥\r\nमहोदरी कामाक्षि हारिणी।\r\nविनायकी श्रुति महा शाकिनी॥\r\n\r\nअजा कर्ममोही ब्रह्माणी।\r\nधात्री वाराही शर्वाणी॥\r\nस्कन्द मातु तुम सिंह वाहिनी।\r\nमातु सुभद्रा रहहु दाहिनी॥\r\n\r\nनाम रूप गुण अमित तुम्हारे।\r\nशेष शारदा बरणत हारे॥\r\nतनु छवि श्यामवर्ण तव माता।\r\nनाम कालिका जग विख्याता॥\r\n\r\nअष्टादश तब भुजा मनोहर।\r\nतिनमहँ अस्त्र विराजत सुन्दर॥\r\nशंख चक्र अरू गदा सुहावन।\r\nपरिघ भुशण्डी घण्टा पावन॥\r\nशूल बज्र धनुबाण उठाए।\r\nनिशिचर कुल सब मारि गिराए॥\r\n\r\nशुंभ निशुंभ दैत्य संहारे।\r\nरक्तबीज के प्राण निकारे॥\r\nचौंसठ योगिनी नाचत संगा।\r\nमद्यपान कीन्हैउ रण गंगा॥\r\n\r\nकटि किंकिणी मधुर नूपुर धुनि।\r\nदैत्यवंश कांपत जेहि सुनि-सुनि॥\r\nकर खप्पर त्रिशूल भयकारी।\r\nअहै सदा सन्तन सुखकारी॥\r\n\r\nशव आरूढ़ नृत्य तुम साजा।\r\nबजत मृदंग भेरी के बाजा॥\r\nरक्त पान अरिदल को कीन्हा।\r\nप्राण तजेउ जो तुम्हिं न चीन्हा॥\r\n\r\nलपलपाति जिव्हा तव माता।\r\nभक्तन सुख दुष्टन दु:ख दाता॥\r\nलसत भाल सेंदुर को टीको।\r\nबिखरे केश रूप अति नीको॥\r\n\r\nमुंडमाल गल अतिशय सोहत।\r\nभुजामल किंकण मनमोहन॥\r\nप्रलय नृत्य तुम करहु भवानी।\r\nजगदम्बा कहि वेद बखानी॥\r\n\r\nतुम मशान वासिनी कराला।\r\nभजत तुरत काटहु भवजाला॥\r\nबावन शक्ति पीठ तव सुन्दर।\r\nजहाँ बिराजत विविध रूप धर॥\r\n\r\nविन्धवासिनी कहूँ बड़ाई।\r\nकहँ कालिका रूप सुहाई॥\r\nशाकम्भरी बनी कहँ ज्वाला।\r\nमहिषासुर मर्दिनी कराला॥\r\n\r\nकामाख्या तव नाम मनोहर।\r\nपुजवहिं मनोकामना द्रुततर॥\r\nचंड मुंड वध छिन महं करेउ।\r\nदेवन के उर आनन्द भरेउ॥\r\n\r\nसर्व व्यापिनी तुम माँ तारा।\r\nअरिदल दलन लेहु अवतारा॥\r\nखलबल मचत सुनत हुँकारी।\r\nअगजग व्यापक देह तुम्हारी॥\r\n\r\nतुम विराट रूपा गुणखानी।\r\nविश्व स्वरूपा तुम महारानी॥\r\nउत्पत्ति स्थिति लय तुम्हरे कारण।\r\nकरहु दास के दोष निवारण॥\r\n\r\nमाँ उर वास करहू तुम अंबा।\r\nसदा दीन जन की अवलंबा॥\r\nतुम्हारो ध्यान धरै जो कोई।\r\nता कहँ भीति कतहुँ नहिं होई॥\r\n\r\nविश्वरूप तुम आदि भवानी।\r\nमहिमा वेद पुराण बखानी॥\r\nअति अपार तव नाम प्रभावा।\r\nजपत न रहन रंच दु:ख दावा॥\r\n\r\nमहाकालिका जय कल्याणी।\r\nजयति सदा सेवक सुखदानी॥\r\nतुम अनन्त औदार्य विभूषण।\r\nकीजिए कृपा क्षमिये सब दूषण॥\r\n\r\nदास जानि निज दया दिखावहु।\r\nसुत अनुमानित सहित अपनावहु॥\r\nजननी तुम सेवक प्रति पाली।\r\nकरहु कृपा सब विधि माँ काली॥\r\n\r\nपाठ करै चालीसा जोई।\r\nतापर कृपा तुम्हारी होई॥\r\n\r\n॥ दोहा ॥\r\nजय तारा, जय दक्षिणा, कलावती सुखमूल।\r\nशरणागत 'भक्त ’ है, रहहु सदा अनुकूल॥\r\n",
    "lang": "hi",
    "img_url": "/2/kaali.webp",
    "tags": "kali,devi",
    "video_id": "obJ7Zos-haI"
  },
  {
    "id": 25,
    "title": "नवग्रह चालीसा",
    "subtitle": {
      "en": "Chalisa of Navagraha",
      "ma": "नवग्रहांची चाळीसा"
    },
    "content": "॥ दोहा ॥\r\nश्री गणपति गुरुपद कमल, प्रेम सहित सिरनाय।\r\nनवग्रह चालीसा कहत, शारद होत सहाय॥\r\nजय जय रवि शशि सोम बुध, जय गुरु भृगु शनि राज।\r\nजयति राहु अरु केतु ग्रह, करहुं अनुग्रह आज॥\r\n\r\n॥ चौपाई॥\r\n॥ श्री सूर्य स्तुति ॥\r\nप्रथमहि रवि कहं नावौं माथा, करहुं कृपा जनि जानि अनाथा।\r\nहे आदित्य दिवाकर भानू, मैं मति मन्द महा अज्ञानू।\r\nअब निज जन कहं हरहु कलेषा, दिनकर द्वादश रूप दिनेशा।\r\nनमो भास्कर सूर्य प्रभाकर, अर्क मित्र अघ मोघ क्षमाकर।\r\n\r\n॥ श्री चन्द्र स्तुति॥\r\nशशि मयंक रजनीपति स्वामी, चन्द्र कलानिधि नमो नमामि।\r\nराकापति हिमांशु राकेशा, प्रणवत जन तन हरहुं कलेशा।\r\nसोम इन्दु विधु शान्ति सुधाकर, शीत रश्मि औषधि निशाकर।\r\nतुम्हीं शोभित सुन्दर भाल महेशा, शरण शरण जन हरहुं कलेशा।\r\n\r\n॥ श्री मंगल स्तुति॥\r\nजय जय जय मंगल सुखदाता, लोहित भौमादिक विख्याता।\r\nअंगारक कुज रुज ऋणहारी, करहुं दया यही विनय हमारी।\r\nहे महिसुत छितिसुत सुखराशी, लोहितांग जय जन अघनाशी।\r\nअगम अमंगल अब हर लीजै, सकल मनोरथ पूरण कीजै।\r\n\r\n॥ श्री बुध स्तुति॥\r\nजय शशि नन्दन बुध महाराजा, करहु सकल जन कहं शुभ काजा।\r\nदीजै बुद्धि बल सुमति सुजाना, कठिन कष्ट हरि करि कल्याणा।\r\nहे तारासुत रोहिणी नन्दन, चन्द्रसुवन दुख द्वन्द्व निकन्दन।\r\nपूजहिं आस दास कहुं स्वामी, प्रणत पाल प्रभु नमो नमामी।\r\n\r\n॥ श्री बृहस्पति स्तुति॥\r\nजयति जयति जय श्री गुरुदेवा, करूं सदा तुम्हरी प्रभु सेवा।\r\nदेवाचार्य तुम देव गुरु ज्ञानी, इन्द्र पुरोहित विद्यादानी।\r\nवाचस्पति बागीश उदारा, जीव बृहस्पति नाम तुम्हारा।\r\nविद्या सिन्धु अंगिरा नामा, करहुं सकल विधि पूरण कामा।\r\n\r\n॥ श्री शुक्र स्तुति॥\r\nशुक्र देव पद तल जल जाता, दास निरन्तन ध्यान लगाता।\r\nहे उशना भार्गव भृगु नन्दन, दैत्य पुरोहित दुष्ट निकन्दन।\r\nभृगुकुल भूषण दूषण हारी, हरहुं नेष्ट ग्रह करहुं सुखारी।\r\nतुहि द्विजबर जोशी सिरताजा, नर शरीर के तुमही राजा।\r\n\r\n॥ श्री शनि स्तुति॥\r\nजय श्री शनिदेव रवि नन्दन, जय कृष्णो सौरी जगवन्दन।\r\nपिंगल मन्द रौद्र यम नामा, वप्र आदि कोणस्थ ललामा।\r\nवक्र दृष्टि पिप्पल तन साजा, क्षण महं करत रंक क्षण राजा।\r\nललत स्वर्ण पद करत निहाला, हरहुं विपत्ति छाया के लाला।\r\n\r\n॥ श्री राहु स्तुति॥\r\nजय जय राहु गगन प्रविसइया, तुमही चन्द्र आदित्य ग्रसइया।\r\nरवि शशि अरि स्वर्भानु धारा, शिखी आदि बहु नाम तुम्हारा।\r\nसैहिंकेय तुम निशाचर राजा, अर्धकाय जग राखहु लाजा।\r\nयदि ग्रह समय पाय हिं आवहु, सदा शान्ति और सुख उपजावहु।\r\n\r\n॥ श्री केतु स्तुति॥\r\nजय श्री केतु कठिन दुखहारी, करहु सुजन हित मंगलकारी।\r\nध्वजयुत रुण्ड रूप विकराला, घोर रौद्रतन अघमन काला।\r\nशिखी तारिका ग्रह बलवान, महा प्रताप न तेज ठिकाना।\r\nवाहन मीन महा शुभकारी, दीजै शान्ति दया उर धारी।\r\n\r\n॥ नवग्रह शांति फल॥\r\nतीरथराज प्रयाग सुपासा, बसै राम के सुन्दर दासा।\r\nककरा ग्रामहिं पुरे-तिवारी, दुर्वासाश्रम जन दुख हारी।\r\nनवग्रह शान्ति लिख्यो सुख हेतु, जन तन कष्ट उतारण सेतू।\r\nजो नित पाठ करै चित लावै, सब सुख भोगि परम पद पावै॥\r\n\r\n॥ दोहा॥\r\nधन्य नवग्रह देव प्रभु, महिमा अगम अपार।\r\nचित नव मंगल मोद गृह, जगत जनन सुखद्वार॥\r\nयह चालीसा नवोग्रह, विरचित सुन्दरदास।\r\nपढ़त प्रेम सुत बढ़त सुख, सर्वानन्द हुलास॥\r\n",
    "lang": "hi",
    "img_url": "/2/navagrah.webp",
    "tags": "navagrah",
    "video_id": "U2T_vlGhGf8"
  },
  {
    "id": 26,
    "title": "पितृ चालीसा",
    "subtitle": {
      "en": "Chalisa for Ancestors (Pitru)",
      "ma": "पितृ चाळीसा"
    },
    "content": "॥ दोहा ॥\r\n\r\nहे पितरेश्वर आपको, दे दियो आशीर्वाद ।\r\nचरणाशीश नवा दियो, रखदो सिर पर हाथ ॥\r\n\r\nसबसे पहले गणपत, पाछे घर का देव मनावा जी ।\r\nहे पितरेश्वर दया राखियो, करियो मन की चाया जी ॥\r\n\r\n॥ चौपाई ॥\r\n\r\nपितरेश्वर करो मार्ग उजागर । चरण रज की मुक्ति सागर ॥१॥\r\nपरम उपकार पित्तरेश्वर कीन्हा । मनुष्य योणि में जन्म दीन्हा ॥२॥\r\n\r\nमातृ-पितृ देव मनजो भावे । सोई अमित जीवन फल पावे ॥३॥\r\nजय-जय-जय पित्तर जी साईं । पितृ ऋण बिन मुक्ति नाहिं ॥४॥\r\n\r\nचारों ओर प्रताप तुम्हारा । संकट में तेरा ही सहारा ॥५॥\r\nनारायण आधार सृष्टि का । पित्तरजी अंश उसी दृष्टि का ॥६॥\r\n\r\nप्रथम पूजन प्रभु आज्ञा सुनाते । भाग्य द्वार आप ही खुलवाते ॥७॥\r\nझुंझुनू में दरबार है साजे । सब देवों संग आप विराजे ॥८॥\r\n\r\nप्रसन्न होय मनवांछित फल दीन्हा । कुपित होय बुद्धि हर लीन्हा ॥९॥\r\nपित्तर महिमा सबसे न्यारी । जिसका गुणगावे नर नारी ॥१०॥\r\n\r\nतीन मण्ड में आप बिराजे । बसु रुद्र आदित्य में साजे ॥११॥\r\nनाथ सकल संपदा तुम्हारी । मैं सेवक समेत सुत नारी ॥१२॥\r\n\r\nछप्पन भोग नहीं हैं भाते । शुद्ध जल से ही तृप्त हो जाते ॥१३॥\r\nतुम्हारे भजन परम हितकारी । छोटे बड़े सभी अधिकारी ॥१४॥\r\n\r\nभानु उदय संग आप पुजावै । पांच अँजुलि जल रिझावे ॥१५॥\r\nध्वज पताका मण्ड पे है साजे । अखण्ड ज्योति में आप विराजे ॥१६॥\r\n\r\nसदियों पुरानी ज्योति तुम्हारी । धन्य हुई जन्म भूमि हमारी ॥१७॥\r\nशहीद हमारे यहाँ पुजाते । मातृ भक्ति संदेश सुनाते ॥१८॥\r\n\r\nजगत पित्तरो सिद्धान्त हमारा । धर्म जाति का नहीं है नारा ॥१९॥\r\nहिन्दु, मुस्लिम, सिख, ईसाई । सब पूजे पित्तर भाई ॥२०॥\r\n\r\nहिन्दु वंश वृक्ष है हमारा । जान से ज्यादा हमको प्यारा ॥२१॥\r\nगंगा ये मरुप्रदेश की । पितृ तर्पण अनिवार्य परिवेश की ॥२२॥\r\n\r\nबन्धु छोड़ना इनके चरणाँ । इन्हीं की कृपा से मिले प्रभु शरणा ॥२३॥\r\nचौदस को जागरण करवाते । अमावस को हम धोक लगाते ॥२४॥\r\n\r\nजात जडूला सभी मनाते । नान्दीमुख श्राद्ध सभी करवाते ॥२५॥\r\nधन्य जन्म भूमि का वो फूल है । जिसे पितृ मण्डल की मिली धूल है ॥२६॥\r\n\r\nश्री पित्तर जी भक्त हितकारी । सुन लीजे प्रभु अरज हमारी ॥२७॥\r\nनिशदिन ध्यान धरे जो कोई । ता सम भक्त और नहीं कोई ॥२८॥\r\n\r\nतुम अनाथ के नाथ सहाई । दीनन के हो तुम सदा सहाई ॥२९॥\r\nचारिक वेद प्रभु के साखी । तुम भक्तन की लज्जा राखी ॥३०॥\r\n\r\nनाम तुम्हारो लेत जो कोई । ता सम धन्य और नहीं कोई ॥३१॥\r\nजो तुम्हारे नित पाँव पलोटत । नवों सिद्धि चरणा में लोटत ॥३२॥\r\n\r\nसिद्धि तुम्हारी सब मंगलकारी । जो तुम पे जावे बलिहारी ॥३३॥\r\nजो तुम्हारे चरणा चित्त लावे । ताकी मुक्ति अवसी हो जावे ॥३४॥\r\n\r\nसत्य भजन तुम्हारो जो गावे । सो निश्चय चारों फल पावे ॥३५॥\r\nतुमहिं देव कुलदेव हमारे । तुम्हीं गुरुदेव प्राण से प्यारे ॥३६॥\r\n\r\nसत्य आस मन में जो होई । मनवांछित फल पावें सोई ॥३७॥\r\nतुम्हरी महिमा बुद्धि बड़ाई । शेष सहस्र मुख सके न गाई ॥३८॥\r\n\r\nमैं अतिदीन मलीन दुखारी । करहु कौन विधि विनय तुम्हारी ॥३९॥\r\nअब पित्तर जी दया दीन पर कीजै । अपनी भक्ति शक्ति कछु दीजै ॥४०॥\r\n\r\n॥ दोहा ॥\r\n\r\nपित्तरौं को स्थान दो, तीरथ और स्वयं ग्राम ।\r\nश्रद्धा सुमन चढ़ें वहां, पूरण हो सब काम ॥\r\n\r\nझुंझुनू धाम विराजे हैं, पित्तर हमारे महान ।\r\nदर्शन से जीवन सफल हो, पूजे सकल जहान ॥\r\n\r\nजीवन सफल जो चाहिए, चले झुंझुनू धाम ।\r\nपित्तर चरण की धूल ले, हो जीवन सफल महान ॥\r\n",
    "lang": "hi",
    "img_url": "/2/om.webp",
    "tags": "pitru",
    "video_id": "33o1U6Y-ORY"
  },
  {
    "id": 27,
    "title": "श्री बगलामुखी चालीसा",
    "subtitle": {
      "en": "Chalisa of Goddess Baglamukhi",
      "ma": "बगलामुखी मातांची चाळीसा"
    },
    "content": "॥ दोहा ॥\r\nसिर नवाइ बगलामुखी, लिखूं चालीसा आज ॥\r\nकृपा करहु मोपर सदा, पूरन हो मम काज ॥\r\n\r\n॥ चौपाई ॥\r\nजय जय जय श्री बगला माता । आदिशक्ति सब जग की त्राता ॥१॥\r\nबगला सम तब आनन माता । एहि ते भयउ नाम विख्याता ॥२॥\r\nशशि ललाट कुण्डल छवि न्यारी । असतुति करहिं देव नर-नारी ॥३॥\r\nपीतवसन तन पर तव राजै । हाथहिं मुद्गर गदा विराजै ॥४॥\r\n\r\nतीन नयन गल चम्पक माला । अमित तेज प्रकटत है भाला ॥५॥\r\nरत्न-जटित सिंहासन सोहै । शोभा निरखि सकल जन मोहै ॥६॥\r\nआसन पीतवर्ण महारानी । भक्तन की तुम हो वरदानी ॥७॥\r\nपीताभूषण पीतहिं चन्दन । सुर नर नाग करत सब वन्दन ॥८॥\r\n\r\nएहि विधि ध्यान हृदय में राखै । वेद पुराण संत अस भाखै ॥९॥\r\nअब पूजा विधि करौं प्रकाशा । जाके किये होत दुख-नाशा ॥१०॥\r\nप्रथमहिं पीत ध्वजा फहरावै । पीतवसन देवी पहिरावै ॥११॥\r\nकुंकुम अक्षत मोदक बेसन । अबिर गुलाल सुपारी चन्दन ॥१२॥\r\n\r\nमाल्य हरिद्रा अरु फल पाना । सबहिं चढ़इ धरै उर ध्याना ॥१३॥\r\nधूप दीप कर्पूर की बाती । प्रेम-सहित तब करै आरती ॥१४॥\r\nअस्तुति करै हाथ दोउ जोरे । पुरवहु मातु मनोरथ मोरे ॥१५॥\r\nमातु भगति तब सब सुख खानी । करहुं कृपा मोपर जनजानी ॥१६॥\r\n\r\nत्रिविध ताप सब दुख नशावहु । तिमिर मिटाकर ज्ञान बढ़ावहु ॥१७॥\r\nबार-बार मैं बिनवहुं तोहीं । अविरल भगति ज्ञान दो मोहीं ॥१८॥\r\nपूजनांत में हवन करावै । सा नर मनवांछित फल पावै ॥१९॥\r\nसर्षप होम करै जो कोई । ताके वश सचराचर होई ॥२०॥\r\n\r\nतिल तण्डुल संग क्षीर मिरावै । भक्ति प्रेम से हवन करावै ॥२१॥\r\nदुख दरिद्र व्यापै नहिं सोई । निश्चय सुख-सम्पत्ति सब होई ॥२२॥\r\nफूल अशोक हवन जो करई । ताके गृह सुख-सम्पत्ति भरई ॥२३॥\r\nफल सेमर का होम करीजै । निश्चय वाको रिपु सब छीजै ॥२४॥\r\n\r\nगुग्गुल घृत होमै जो कोई । तेहि के वश में राजा होई ॥२५॥\r\nगुग्गुल तिल संग होम करावै । ताको सकल बंध कट जावै ॥२६॥\r\nबीलाक्षर का पाठ जो करहीं । बीज मंत्र तुम्हरो उच्चरहीं ॥२७॥\r\nएक मास निशि जो कर जापा । तेहि कर मिटत सकल संतापा ॥२८॥\r\n\r\nघर की शुद्ध भूमि जहं होई । साध्का जाप करै तहं सोई ॥२९॥\r\nसेइ इच्छित फल निश्चय पावै । यामै नहिं कदु संशय लावै ॥३०॥\r\nअथवा तीर नदी के जाई । साधक जाप करै मन लाई ॥३१॥\r\nदस सहस्र जप करै जो कोई । सक काज तेहि कर सिधि होई ॥३२॥\r\n\r\nजाप करै जो लक्षहिं बारा । ताकर होय सुयशविस्तारा ॥३३॥\r\nजो तव नाम जपै मन लाई । अल्पकाल महं रिपुहिं नसाई ॥३४॥\r\nसप्तरात्रि जो पापहिं नामा । वाको पूरन हो सब कामा ॥३५॥\r\nनव दिन जाप करे जो कोई । व्याधि रहित ताकर तन होई ॥३६॥\r\n\r\nध्यान करै जो बन्ध्या नारी । पावै पुत्रादिक फल चारी ॥३७॥\r\nप्रातः सायं अरु मध्याना । धरे ध्यान होवैकल्याना ॥३८॥\r\nकहं लगि महिमा कहौं तिहारी । नाम सदा शुभ मंगलकारी ॥३९॥\r\nपाठ करै जो नित्या चालीसा । तेहि पर कृपा करहिं गौरीशा ॥४०॥\r\n\r\n॥ दोहा ॥\r\nसन्तशरण को तनय हूं, कुलपति मिश्र सुनाम ।\r\nहरिद्वार मण्डल बसूं , धाम हरिपुर ग्राम ॥\r\n\r\nउन्नीस सौ पिचानबे सन् की, श्रावण शुक्ला मास ।\r\nचालीसा रचना कियौ, तव चरणन को दास ॥\r\n",
    "lang": "hi",
    "img_url": "/2/devi.webp",
    "tags": "baglamukhi,devi",
    "video_id": null
  },
  {
    "id": 28,
    "title": "श्री अन्नपूर्णा चालीसा",
    "subtitle": {
      "en": "Chalisa of Goddess Annapurna",
      "ma": "अन्नपूर्णा मातांची चाळीसा"
    },
    "content": "॥ दोहा ॥\r\n\r\nविश्वेश्वर पदपदम की रज निज शीश लगाय ।\r\nअन्नपूर्णे, तव सुयश बरनौं कवि मतिलाय ॥\r\n\r\n॥ चौपाई ॥\r\n\r\nनित्य आनंद करिणी माता । वर अरु अभय भाव प्रख्याता ॥१॥\r\nजय ! सौंदर्य सिंधु जग जननी । अखिल पाप हर भव-भय-हरनी ॥२॥\r\nश्वेत बदन पर श्वेत बसन पुनि । संतन तुव पद सेवत ऋषिमुनि ॥३॥\r\nकाशी पुराधीश्वरी माता । माहेश्वरी सकल जग त्राता ॥४॥\r\n\r\nवृषभारुढ़ नाम रुद्राणी । विश्व विहारिणि जय ! कल्याणी ॥५॥\r\nपतिदेवता सुतीत शिरोमणि । पदवी प्राप्त कीन्ह गिरी नंदिनि ॥६॥\r\nपति विछोह दुःख सहि नहिं पावा । योग अग्नि तब बदन जरावा ॥७॥\r\nदेह तजत शिव चरण सनेहू । राखेहु जात हिमगिरि गेहू ॥८॥\r\n\r\nप्रकटी गिरिजा नाम धरायो । अति आनंद भवन मँह छायो ॥९॥\r\nनारद ने तब तोहिं भरमायहु । ब्याह करन हित पाठ पढ़ायहु ॥१०॥\r\nब्रहमा वरुण कुबेर गनाये । देवराज आदिक कहि गाये ॥११॥\r\nसब देवन को सुजस बखानी । मति पलटन की मन मँह ठानी ॥१२॥\r\n\r\nअचल रहीं तुम प्रण पर धन्या । कीहनी सिद्ध हिमाचल कन्या ॥१३॥\r\nनिज कौ तब नारद घबराये । तब प्रण पूरण मंत्र पढ़ाये ॥१४॥\r\nकरन हेतु तप तोहिं उपदेशेउ । संत बचन तुम सत्य परेखेहु ॥१५॥\r\nगगनगिरा सुनि टरी न टारे । ब्रहां तब तुव पास पधारे ॥१६॥\r\n\r\nकहेउ पुत्रि वर माँगु अनूपा । देहुँ आज तुव मति अनुरुपा ॥१७॥\r\nतुम तप कीन्ह अलौकिक भारी । कष्ट उठायहु अति सुकुमारी ॥१८॥\r\nअब संदेह छाँड़ि कछु मोसों । है सौगंध नहीं छल तोसों ॥१९॥\r\nकरत वेद विद ब्रहमा जानहु । वचन मोर यह सांचा मानहु ॥२०॥\r\n\r\nतजि संकोच कहहु निज इच्छा । देहौं मैं मनमानी भिक्षा ॥२१॥\r\nसुनि ब्रहमा की मधुरी बानी । मुख सों कछु मुसुकाय भवानी ॥२२॥\r\nबोली तुम का कहहु विधाता । तुम तो जगके स्रष्टाधाता ॥२३॥\r\nमम कामना गुप्त नहिं तोंसों । कहवावा चाहहु का मोंसों ॥२४॥\r\n\r\nदक्ष यज्ञ महँ मरती बारा । शंभुनाथ पुनि होहिं हमारा ॥२५॥\r\nसो अब मिलहिं मोहिं मनभाये । कहि तथास्तु विधि धाम सिधाये ॥२६॥\r\nतब गिरिजा शंकर तव भयऊ । फल कामना संशयो गयऊ ॥२७॥\r\nचन्द्रकोटि रवि कोटि प्रकाशा । तब आनन महँ करत निवासा ॥२८॥\r\n\r\nमाला पुस्तक अंकुश सोहै । कर मँह अपर पाश मन मोहै ॥२९॥\r\nअन्न्पूर्णे ! सदापूर्णे । अज अनवघ अनंत पूर्णे ॥३०॥\r\nकृपा सागरी क्षेमंकरि माँ । भव विभूति आनंद भरी माँ ॥३१॥\r\nकमल विलोचन विलसित भाले । देवि कालिके चण्डि कराले ॥३२॥\r\n\r\nतुम कैलास मांहि है गिरिजा । विलसी आनंद साथ सिंधुजा ॥३३॥\r\nस्वर्ग महालक्ष्मी कहलायी । मर्त्य लोक लक्ष्मी पदपायी ॥३४॥\r\nविलसी सब मँह सर्व सरुपा । सेवत तोहिं अमर पुर भूपा ॥३५॥\r\nजो पढ़िहहिं यह तव चालीसा । फल पाइंहहि शुभ साखी ईसा ॥३६॥\r\n\r\nप्रात समय जो जन मन लायो । पढ़िहहिं भक्ति सुरुचि अघिकायो ॥३७॥\r\nस्त्री कलत्र पति मित्र पुत्र युत । परमैश्रवर्य लाभ लहि अद्भुत ॥३८॥\r\nराज विमुख को राज दिवावै । जस तेरो जन सुजस बढ़ावै ॥३९॥\r\nपाठ महा मुद मंगल दाता । भक्त मनोवांछित निधि पाता ॥४०॥\r\n\r\n॥ दोहा ॥\r\n\r\nजो यह चालीसा सुभग, पढ़ि नावैंगे माथ ।\r\nतिनके कारज सिद्ध सब, साखी काशी नाथ ॥\r\n",
    "lang": "hi",
    "img_url": "/2/annapurna.webp",
    "tags": "annapurna,devi",
    "video_id": "1z6W4KUGJyU"
  },
  {
    "id": 29,
    "title": "श्री गोरखनाथ चालीसा",
    "subtitle": {
      "en": "Chalisa of Gorakhnath",
      "ma": "गोरखनाथांची चाळीसा"
    },
    "content": "॥ दोहा ॥\r\n\r\nगणपति गिरिजा पुत्र को, सिमरूँ बारम्बार।\r\nहाथ जोड़ विनती करूँ, शारद नाम अधार।।\r\n\r\n॥ चौपाई ॥\r\n\r\nजय जय जय गोरख अविनाशी, कृपा करो गुरुदेव प्रकाशी।\r\nजय जय जय गोरख गुणज्ञानी, इच्छा रूप योगी वरदानी।।\r\n\r\nअलख निरंजन तुम्हरो नामा, सदा करो भक्तन हित कामा।\r\nनाम तुम्हारा जो कोई गावे, जन्म जन्म के दुःख नशावे।\r\n\r\nजो कोई गोरक्ष नाम सुनावे, भूत पिशाच निकट नहीं आवे।\r\nज्ञान तुम्हारा योग से पावे, रूप तुम्हार लख्या ना जावे।\r\n\r\nनिराकार तुम हो निर्वाणी, महिमा तुम्हरी वेद बखानी।\r\nघट घट के तुम अन्तर्यामी, सिद्ध चौरासी करें प्रणामी।\r\n\r\nभस्म अङ्ग गले नाद विराजे, जटा सीस अति सुन्दर साजे।\r\nतुम बिन देव और नहीं दूजा, देव मुनी जन करते पूजा।\r\n\r\nचिदानन्द सन्तन हितकारी, मङ़्गल करे अमङ़्गल हारी।\r\nपूरण ब्रह्म सकल घट वासी, गोरक्षनाथ सकल प्रकासी।\r\n\r\nगोरक्ष गोरक्ष जो कोई ध्यावे, ब्रह्म रूप के दर्शन पावे।\r\nशङ़्कर रूप धर डमरू बाजे, कानन कुण्डल सुन्दर साजे।\r\n\r\nनित्यानन्द है नाम तुम्हारा, असुर मार भक्तन रखवारा।\r\nअति विशाल है रूप तुम्हारा, सुर नर मुनि जन पावं न पारा।\r\n\r\nदीन बन्धु दीनन हितकारी, हरो पाप हम शरण तुम्हारी।\r\nयोग युक्ति में हो प्रकाशा, सदा करो सन्तन तन वासा।\r\n\r\nप्रातःकाल ले नाम तुम्हारा, सिद्धि बढ़े अरु योग प्रचारा।\r\nहठ हठ हठ गोरक्ष हठीले, मार मार वैरी के कीले।\r\n\r\nचल चल चल गोरक्ष विकराला, दुश्मन मान करो बेहाला।\r\nजय जय जय गोरक्ष अविनासी, अपने जन की हरो चौरासी।\r\n\r\nअचल अगम हैं गोरक्ष योगी, सिद्धि देवो हरो रस भोगी।\r\nकाटो मार्ग यम की तुम आई, तुम बिन मेरा कौन सहाई।\r\n\r\nअजर अमर है तुम्हरो देहा, सनकादिक सब जोहहिं नेहा।\r\nकोटि न रवि सम तेज तुम्हारा, है प्रसिद्ध जगत उजियारा।\r\n\r\nयोगी लखें तुम्हारी माया, पार ब्रह्म से ध्यान लगाया।\r\nध्यान तुम्हारा जो कोई लावे, अष्ट सिद्धि नव निधि घर पावे।\r\n\r\nशिव गोरक्ष है नाम तुम्हारा, पापी दुष्ट अधम को तारा।\r\nअगम अगोचर निर्भय नाथा, सदा रहो सन्तन के साथा।\r\n\r\nशङ़्कर रूप अवतार तुम्हारा, गोपीचन्द भर्तृहरि को तारा।\r\nसुन लीजो गुरु अरज हमारी, कृपा सिन्धु योगी ब्रह्मचारी।\r\n\r\nपूर्ण आस दास की कीजे, सेवक जान ज्ञान को दीजे।\r\nपतित पावन अधम अधारा, तिनके हेतु तुम लेत अवतारा।\r\n\r\nअलख निरंजन नाम तुम्हारा, अगम पंथ जिन योग प्रचारा।\r\nजय जय जय गोरक्ष भगवाना, सदा करो भक्तन कल्याना।\r\n\r\nजय जय जय गोरक्ष अविनाशी, सेवा करें सिद्ध चौरासी।\r\nजो पढ़ही गोरक्ष चालीसा, होय सिद्ध साक्षी जगदीशा।\r\n\r\nबारह पाठ पढ़े नित्य जोई, मनोकामना पूरण होई।\r\nऔर श्रद्धा से रोट चढ़ावे, हाथ जोड़कर ध्यान लगावे।\r\n\r\n॥ दोहा ॥\r\n\r\nसुने सुनावे प्रेमवश, पूजे अपने हाथ।\r\nमन इच्छा सब कामना, पूरे गोरक्षनाथ।\r\n\r\nअगम अगोचर नाथ तुम, पारब्रह्म अवतार।\r\nकानन कुण्डल सिर जटा, अंग विभूति अपार।\r\n\r\nसिद्ध पुरुष योगेश्वरों, दो मुझको उपदेश।\r\nहर समय सेवा करूँ, सुबह शाम आदेश।\r\n",
    "lang": "hi",
    "img_url": "/1/gorakhnath.webp",
    "tags": "gorakhnath",
    "video_id": "dsmFUBjaLA0"
  },
  {
    "id": 30,
    "title": "श्री छिन्मस्तिका चालीसा",
    "subtitle": {
      "en": "Chalisa of Goddess Chhinmastika",
      "ma": "छिन्नमस्तिका मातांची चाळीसा"
    },
    "content": "॥ दोहा ॥\r\nअपना मस्तक काट कर, लीन्ह हाथ में थाम ।\r\nकमलासन पर पग तले, दलित हुए रतिकाम ॥\r\nजगतारण ही काम है, रजरप्पा है धाम ।\r\nछिन्नमस्तका को करूं, बारंबार प्रणाम ॥\r\n\r\n॥ चौपाई ॥\r\nजय गणेश जननी गुण खानी । जयति छिन्नमस्तका भवानी ॥१॥\r\nगौरी सती उमा रुद्राणी । जयति महाविद्या कल्याणी ॥२॥\r\nसर्वमंगला मंगलकारी । मस्तक खड्ग धरे अविकारी ॥३॥\r\nरजरप्पा में वास तुम्हारा । तुमसे सदा जगत उजियारा ॥४॥\r\n\r\nतुमसे जगत चराचर माता । भजें तुम्हें शिव विष्णु विधाता ॥५॥\r\nयति मुनीन्द्र नित ध्यान लगावें । नारद शेष नित्य गुण गावें ॥६॥\r\nमेधा ऋषि को तुमने तारा । सूरथ का सौभाग्य निखारा ॥७॥\r\nवैश्य समाधि ज्ञान से मंडित । हुआ अंबिके पल में पंडित ॥८॥\r\n\r\nरजरप्पा का कण-कण न्यारा । दामोदर पावन जल धारा ॥९॥\r\nमिली जहां भैरवी भवानी । महिमा अमित न जात बखानी ॥१०॥\r\nजय शैलेश सुता अति प्यारी । जया और विजया सखि प्यारी ॥११॥\r\nसंगम तट पर गई नहाने । लगी सखियों को भूख सताने ॥१२॥\r\n\r\nतब सखियन ने भोजन मांगा । सुन चित्कार जगा अनुरागा ॥१३॥\r\nनिज सिर काट तुरत दिखलाई । अपना शोणित उन्हें पिलाई ॥१४॥\r\nतबसे कहें सकल बुध ज्ञानी । जयतु छिन्नमस्ता वरदानी ॥१५॥\r\nतुम जगदंब अनादि अनन्ता । गावत सतत वेद मुनि सन्ता ॥१६॥\r\n\r\nउड़हुल फूल तुम्हें अति भाये । सुमन कनेर चरण रज पाये ॥१७॥\r\nभंडारदह संगम तट प्यारे । एक दिवस एक विप्र पधारे ॥१८॥\r\nलिए शंख चूड़ी कर माला । आयी एक मनोरम बाला ॥१९॥\r\nगौर बदन शशि सुन्दर मज्जित । रक्त वसन शृंगार सुसज्जित ॥२०॥\r\n\r\nबोली विप्र इधर तुम आओ । मुझे शंख चूड़ी पहनाओ ॥२१॥\r\nबाला को चूड़ी पहनाकर । चला विप्र अतिशय सुख पाकर ॥२२॥\r\nसुनहु विप्र बाला तब बोली । जटिल रहस्य पोटली खोली ॥२३॥\r\nपरम विचित्र चरित्र अखंडा । मेरे जनक जगेश्वर पंडा ॥२४॥\r\n\r\nदाम तोहि चूड़ी कर देंगे । अति हर्षित सत्कार करेंगे ॥२५॥\r\nपहुंचे द्विज पंडा के घर पर । चकित हुए वह भी सब सुनकर ॥२६॥\r\nदोनों भंडार दह पर आये । छिन्नमस्ता का दर्शन पाये ॥२७॥\r\nउदित चंद्रमुख शोषिण वसनी । जन मन कलुष निशाचर असनी ॥२८॥\r\n\r\nरक्त कमल आसन सित ज्वाला । दिव्य रूपिणी थी वह बाला ॥२९॥\r\nबोली छिन्नमस्तका माई । भंडार दह हमरे मन भाई ॥३०॥\r\nजाको विपदा बहुत सतावे । दुर्जन प्रेत जिसे धमकावे ॥३१॥\r\nबढ़े रोग ऋण रिपु की पीरा । होय कष्ट से शिथिल शरीरा ॥३२॥\r\n\r\nतो नर कबहूं न मन भरमावे । तुरत भाग रजरप्पा आवे ॥३३॥\r\nकरे भक्ति पूर्वक जब पूजा । सुखी न हो उसके सम दूजा ॥३४॥\r\nउभय विप्र ने किन्ह प्रणामा । पूर्ण भये उनके सब कामा ॥३५॥\r\nपढ़े छिन्नमस्ता चालीसा । अंबहि नित्य झुकावहिं सीसा ॥३६॥\r\n\r\nता पर कृपा मातु की होई । फिर वह करै चहे मन जोई ॥३७॥\r\nमैं अति नीच लालची कामी । नित्य स्वार्थरत दुर्जन नामी ॥३८॥\r\nछमहुं छिन्नमस्ता जगदम्बा । करहुं कृपा मत करहुं विलंबा ॥३९॥\r\nविनय दीन आरत सुत जानी । करहुं कृपा जगदंब भवानी ॥४०॥\r\n\r\n॥ दोहा ॥\r\nजयतु वज्र वैरोचनी, जय चंडिका प्रचंड ।\r\nतीन लोक में व्याप्त है, तेरी ज्योति अखंड ॥\r\nछिन्नमस्तके अम्बिके, तेरी कीर्ति अपार ।\r\nनमन तुम्हें शतबार है, कर मेरा उद्धार ॥\r\n",
    "lang": "hi",
    "img_url": "/1/chhinmastika.webp",
    "tags": "chhinmastika,devi",
    "video_id": null
  },
  {
    "id": 31,
    "title": "श्री परशुराम चालीसा",
    "subtitle": {
      "en": "Chalisa of Lord Parashurama",
      "ma": "परशुरामजींची चाळीसा"
    },
    "content": "॥ दोहा ॥\r\n\r\nश्री गुरु चरण सरोज छवि, निज मन मन्दिर धारि ।\r\nसुमरि गजानन शारदा, गहि आशिष त्रिपुरारि ॥\r\n\r\nबुद्धिहीन जन जानिये, अवगुणों का भण्डार ।\r\nबरणों परशुराम सुयश, निज मति के अनुसार ॥\r\n\r\n॥ चौपाई ॥\r\n\r\nजय प्रभु परशुराम सुख सागर । जय मुनीश गुण ज्ञान दिवाकर ॥१॥\r\nभृगुकुल मुकुट विकट रणधीरा । क्षत्रिय तेज मुख संत शरीरा ॥२॥\r\n\r\nजमदग्नी सुत रेणुका जाया । तेज प्रताप सकल जग छाया ॥३॥\r\nमास बैसाख सित पच्छ उदारा । तृतीया पुनर्वसु मनुहारा ॥४॥\r\n\r\nप्रहर प्रथम निशा शीत न घामा । तिथि प्रदोष व्यापि सुखधामा ॥५॥\r\nतब ऋषि कुटीर रूदन शिशु कीन्हा । रेणुका कोखि जनम हरि लीन्हा ॥६॥\r\n\r\nनिज घर उच्च ग्रह छः ठाढ़े । मिथुन राशि राहु सुख गाढ़े ॥७॥\r\nतेज-ज्ञान मिल नर तनु धारा । जमदग्नी घर ब्रह्म अवतारा ॥८॥\r\n\r\nधरा राम शिशु पावन नामा । नाम जपत जग लह विश्रामा ॥९॥\r\nभाल त्रिपुण्ड जटा सिर सुन्दर । कांधे मुंज जनेऊ मनहर ॥१०॥\r\n\r\nमंजु मेखला कटि मृगछाला । रूद्र माला बर वक्ष विशाला ॥११॥\r\nपीत बसन सुन्दर तनु सोहें । कंध तुणीर धनुष मन मोहें ॥१२॥\r\n\r\nवेद-पुराण-श्रुति-स्मृति ज्ञाता । क्रोध रूप तुम जग विख्याता ॥१३॥\r\nदायें हाथ श्रीपरशु उठावा । वेद-संहिता बायें सुहावा ॥१४॥\r\n\r\nविद्यावान गुण ज्ञान अपारा । शास्त्र-शस्त्र दोउ पर अधिकारा ॥१५॥\r\nभुवन चारिदस अरु नवखंडा । चहुं दिशि सुयश प्रताप प्रचंडा ॥१६॥\r\n\r\nएक बार गणपति के संगा । जूझे भृगुकुल कमल पतंगा ॥१७॥\r\nदांत तोड़ रण कीन्ह विरामा । एक दंत गणपति भयो नामा ॥१८॥\r\n\r\nकार्तवीर्य अर्जुन भूपाला । सहस्त्रबाहु दुर्जन विकराला ॥१९॥\r\nसुरगऊ लखि जमदग्नी पांहीं । रखिहहुं निज घर ठानि मन मांहीं ॥२०॥\r\n\r\nमिली न मांगि तब कीन्ह लड़ाई । भयो पराजित जगत हंसाई ॥२१॥\r\nतन खल हृदय भई रिस गाढ़ी । रिपुता मुनि सौं अतिसय बाढ़ी ॥२२॥\r\n\r\nऋषिवर रहे ध्यान लवलीना । तिन्ह पर शक्तिघात नृप कीन्हा ॥२३॥\r\nलगत शक्ति जमदग्नी निपाता । मनहुं क्षत्रिकुल बाम विधाता ॥२४॥\r\n\r\nपितु-बध मातु-रूदन सुनि भारा । भाअति क्रोध मन शोक अपारा ॥२५॥\r\nकर गहि तीक्षण परशु कराला । दुष्ट हनन कीन्हेउ तत्काला ॥२६॥\r\n\r\nक्षत्रिय रुधिर पितु तर्पण कीन्हा । पितु-बध प्रतिशोध सुत लीन्हा ॥२७॥\r\nइक्कीस बार भू क्षत्रिय बिहीनी । छीन धरा बिप्रन्ह कहँ दीनी ॥२८॥\r\n\r\nजुग त्रेता कर चरित सुहाई । शिव-धनु भंग कीन्ह रघुराई ॥२९॥\r\nगुरु धनु भंजक रिपु करि जाना । तब समूल नाश ताहि ठाना ॥३०॥\r\n\r\nकर जोरि तब राम रघुराई । बिनय कीन्ही पुनि शक्ति दिखाई ॥३१॥\r\nभीष्म द्रोण कर्ण बलवन्ता । भये शिष्या द्वापर महँ अनन्ता ॥३२॥\r\n\r\nशास्त्र विद्या देह सुयश कमावा । गुरु प्रताप दिगन्त फिरावा ॥३३॥\r\nचारों युग तव महिमा गाई । सुर मुनि मनुज दनुज समुदाई ॥३४॥\r\n\r\nदे कश्यप सों संपदा भाई । तप कीन्हा महेन्द्र गिरि जाई ॥३५॥\r\nअब लौं लीन समाधि नाथा । सकल लोक नावइ नित माथा ॥३६॥\r\n\r\nचारों वर्ण एक सम जाना । समदर्शी प्रभु तुम भगवाना ॥३७॥\r\nललहिं चारि फल शरण तुम्हारी । देव दनुज नर भूप भिखारी ॥३८॥\r\n\r\nजो यह पढ़ै श्री परशु चालीसा । तिन्ह अनुकूल सदा गौरीसा ॥३९॥\r\nपृर्णेन्दु निसि बासर स्वामी । बसहु हृदय प्रभु अन्तरयामी ॥४०॥\r\n\r\n॥ दोहा ॥\r\n\r\nपरशुराम को चारू चरित, मेटत सकल अज्ञान ।\r\nशरण पड़े को देत प्रभु, सदा सुयश सम्मान ॥\r\n\r\n॥ श्लोक ॥\r\nभृगुदेव कुलं भानुं, सहस्रबाहुर्मर्दनम् ।\r\nरेणुका नयना नंदं, परशुंवन्दे विप्रधनम् ॥\r\n",
    "lang": "hi",
    "img_url": "/1/parashuram.webp",
    "tags": "parashuram",
    "video_id": "mf9SrsUfT6A"
  },
  {
    "id": 32,
    "title": "श्री विन्ध्येश्वरी चालीसा",
    "subtitle": {
      "en": "Chalisa of Goddess Vindhyeshwari",
      "ma": "विन्ध्येश्वरी मातांची चाळीसा"
    },
    "content": "॥ दोहा ॥\r\n\r\nनमो नमो विन्ध्येश्वरी, नमो नमो जगदम्ब ।\r\nसन्तजनों के काज में, करती नहीं विलम्ब ॥\r\n\r\n॥ चौपाई ॥\r\n\r\nजय जय जय विन्ध्याचल रानी।\r\nआदिशक्ति जगविदित भवानी ॥\r\n\r\nसिंहवाहिनी जै जगमाता ।\r\nजै जै जै त्रिभुवन सुखदाता ॥\r\n\r\nकष्ट निवारण जै जगदेवी ।\r\nजै जै सन्त असुर सुर सेवी ॥\r\n\r\nमहिमा अमित अपार तुम्हारी ।\r\nशेष सहस मुख वर्णत हारी ॥\r\n\r\nदीनन को दु:ख हरत भवानी ।\r\nनहिं देखो तुम सम कोउ दानी ॥\r\n\r\nसब कर मनसा पुरवत माता ।\r\nमहिमा अमित जगत विख्याता ॥\r\n\r\nजो जन ध्यान तुम्हारो लावै ।\r\nसो तुरतहि वांछित फल पावै ॥\r\n\r\nतुम्हीं वैष्णवी तुम्हीं रुद्रानी ।\r\nतुम्हीं शारदा अरु ब्रह्मानी ॥\r\n\r\nरमा राधिका श्यामा काली ।\r\nतुम्हीं मातु सन्तन प्रतिपाली ॥\r\n\r\nउमा माध्वी चण्डी ज्वाला ।\r\nवेगि मोहि पर होहु दयाला ॥\r\n\r\nतुम्हीं हिंगलाज महारानी ।\r\nतुम्हीं शीतला अरु विज्ञानी ॥\r\n\r\nदुर्गा दुर्ग विनाशिनी माता ।\r\nतुम्हीं लक्ष्मी जग सुख दाता ॥\r\n\r\nतुम्हीं जाह्नवी अरु रुद्रानी ।\r\nहे मावती अम्ब निर्वानी ॥\r\n\r\nअष्टभुजी वाराहिनि देवा ।\r\nकरत विष्णु शिव जाकर सेवा ॥\r\n\r\nचौंसट्ठी देवी कल्यानी ।\r\nगौरि मंगला सब गुनखानी ॥\r\n\r\nपाटन मुम्बादन्त कुमारी ।\r\nभाद्रिकालि सुनि विनय हमारी ॥\r\n\r\nबज्रधारिणी शोक नाशिनी ।\r\nआयु रक्षिनी विन्ध्यवासिनी ॥\r\n\r\nजया और विजया वैताली ।\r\nमातु सुगन्धा अरु विकराली ॥\r\n\r\nनाम अनन्त तुम्हारि भवानी ।\r\nवरनै किमि मानुष अज्ञानी ॥\r\n\r\nजापर कृपा मातु तब होई ।\r\nजो वह करै चाहे मन जोई ॥\r\n\r\nकृपा करहु मोपर महारानी ।\r\nसिद्ध करहु अम्बे मम बानी ॥\r\n\r\nजो नर धरै मातु कर ध्याना ।\r\nताकर सदा होय कल्याना ॥\r\n\r\nविपति ताहि सपनेहु नाहिं आवै ।\r\nजो देवीकर जाप करावै ॥\r\n\r\nजो नर कहँ ऋण होय अपारा ।\r\nसो नर पाठ करै शत बारा ॥\r\n\r\nनिश्चय ऋण मोचन होई जाई ।\r\nजो नर पाठ करै चित लाई ॥\r\n\r\nअस्तुति जो नर पढ़े पढ़अवे ।\r\nया जग में सो बहु सुख पावे ॥\r\n\r\nजाको व्याधि सतावे भाई ।\r\nजाप करत सब दूर पराई ॥\r\n\r\nजो नर अति बन्दी महँ होई ।\r\nबार हजार पाठ करि सोई ॥\r\n\r\nनिश्चय बन्दी ते छुट जाई ।\r\nसत्य वचन मम मानहु भाई ॥\r\n\r\nजापर जो कछु संकट होई ।\r\nनिश्चय देविहिं सुमिरै सोई ॥\r\n\r\nजा कहँ पुत्र होय नहिं भाई ।\r\nसो नर या विधि करे उपाई ॥\r\n\r\nपाँच वर्ष जो पाठ करावै ।\r\nनौरातन महँ विप्र जिमावै ॥\r\n\r\nनिश्चय होहिं प्रसन्न भवानी ।\r\nपुत्र देहिं ता कहँ गुणखानी ॥\r\n\r\nध्वजा नारियल आन चढ़ावै ।\r\nविधि समेत पूजन करवावै ॥\r\n\r\nनित प्रति पाठ करै मन लाई ।\r\nप्रेम सहित नहिं आन उपाई ॥\r\n\r\nयह श्री विन्ध्याचल चालीसा ।\r\nरंक पढ़त होवे अवनीसा ॥\r\n\r\nयह जन अचरज मानहु भाई ।\r\nकृपा दृश्टि जापर होइ जाई ॥\r\n\r\nजै जै जै जग मातु भवानी ।\r\nकृपा करहु मोहि निज जन जानी ॥\r\n",
    "lang": "hi",
    "img_url": "/1/vindhyavasini.webp",
    "tags": "vindheshwari,devi",
    "video_id": "-PDbE4xHy9Y"
  }
]
